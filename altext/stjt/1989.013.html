<html><title>1989&nbsp;&nbsp;nr. 13&nbsp;&nbsp;21. mars/ Lög um breytingu á lögum nr. 13 10. apríl 1979, um stjórn efnahagsmála o.fl.
 Þingskjal 623, 111. löggjafarþing 240. mál: #A stjórn efnahagsmála o.fl. #  (lágmarkstími verðtryggingar og fastir vextir)</title>
<!-- A_240 M_l C_623 R_9 T_1 V_13_1989 Þ_111 -->
<META DATE="1989-03-15-00-00">
<small>[prenta <a href="http://www.althingi.is/dba-bin/prentaups2.pl?lnr=/text/111/sgmllog/1989013.240.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/111/lw/1989013.240">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 623, 111. löggjafarþing <a HREF="/dba-bin/ferill.pl?ltg=111&mnr=240">240. mál</a>: stjórn efnahagsmála o.fl. (lágmarkstími verðtryggingar og fastir vextir).</i><br><em>Lög nr. 13 21. mars 1989.</em><hr><br><center><strong><font size="+2">Lög um breytingu á <a href="/altext/stjtnr.html#1979013">lögum nr. 13 10. apríl 1979</a>, um stjórn efnahagsmála o.fl.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;39. gr. laganna orðist þannig:<br>
<a name="">&nbsp;&nbsp;&nbsp;&nbsp;&nbsp;Það eru skilyrði verðtryggingar samkvæmt lögum þessum:
<dl compact>
<dt><a name="">1.</dt><dd>að verðtryggðir sparifjárreikningar, kröfur og skuldbindingar séu ætíð skráð á nafn,</dd>
<dt><a name="">2.</dt><dd>að við endurlán verðtryggðra peningalána standist verðtryggingarákvæði í aðalatriðum á í báðum samningum,</dd>
<dt><a name="">3.</dt><dd>að verðtrygging sparifjár og lánsfjár sé eigi til skemmri tíma en tveggja ára hvað varðar aðrar skuldbindingar en sparifjárinnstæður sem því aðeins mega njóta verðtryggingar að bundnar séu í sex mánuði eða lengur,</dd>
<dt><a name="">4.</dt><dd>að grundvöllur verðtryggingar sé sem hér segir:</dd><dl compact>
<dt><a name="">a.</dt><dd>miðað sé við opinbera skráða vísitölu eða vísitölur eins og þær eru reiknaðar á hverjum tíma,</dd>
<dt><a name="">b.</dt><dd>miðað sé við gengi erlends gjaldeyris þar sem slíkt er heimilt samkvæmt lögum eða reglugerð.</dd></dl></dl>
<a name="">&nbsp;&nbsp;&nbsp;&nbsp;&nbsp;Seðlabanki Íslands skal birta vísitölur, sem heimilt er að miða verðtryggingu sparifjár og lánsfjár við, ásamt vaxtakjörum.<br>
<a name="">&nbsp;&nbsp;&nbsp;&nbsp;&nbsp;Seðlabanka Íslands er að fengnu samþykki viðskiptaráðherra heimilt að ákveða lengri lágmarkstíma verðtryggðra sparireikninga og útlána, sbr. 3. tölul., og að ákveða að vextir verðtryggðra útlána skuli vera óbreytanlegir á lánstímanum. Seðlabankinn getur einnig með samþykki ráðherra veitt undanþágu til skemmri lágmarkstíma þegar sérstakar aðstæður eru fyrir hendi.<br>
<a name="">&nbsp;&nbsp;&nbsp;&nbsp;&nbsp;Ákvæði þessarar greinar gilda eftir því sem við á um endurlán erlends lánsfjár skv. 38. gr.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 15. mars 1989.</em></center></html>
