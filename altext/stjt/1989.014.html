<html><title>1989&nbsp;&nbsp;nr. 14&nbsp;&nbsp;7. mars/ Lög um norrænan þróunarsjóð.
 Þingskjal 543, 111. löggjafarþing 202. mál: #A norrænn þróunarsjóður # </title>
<!-- A_202 M_l C_543 R_9 T_1 V_14_1989 Þ_111 -->
<META DATE="1989-02-22-00-00">
<small>[prenta <a href="http://www.althingi.is/dba-bin/prentaups2.pl?lnr=/text/111/sgmllog/1989014.202.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/111/lw/1989014.202">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 543, 111. löggjafarþing <a HREF="/dba-bin/ferill.pl?ltg=111&mnr=202">202. mál</a>: norrænn þróunarsjóður.</i><br><em>Lög nr. 14 7. mars 1989.</em><hr><br><center><strong><font size="+2">Lög um norrænan þróunarsjóð.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Stofna skal norrænan þróunarsjóð samkvæmt samningi milli Danmerkur, Finnlands, Íslands, Noregs og Svíþjóðar um stofnun norræns þróunarsjóðs sem undirritaður var í Stokkhólmi 3. nóvember 1988.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Sjóðurinn skal undanþeginn ákvæðum <a href="/altext/stjtnr.html#1979063">laga nr. 63/1979</a>, um skipan gjaldeyris- og viðskiptamála, svo og annarra laga er setja kunna hömlur á greiðslur í erlendum gjaldeyri eða gjaldeyrisviðskipti, að svo miklu leyti sem slík ákvæði hindra eða torvelda starfsemi sjóðsins eða efndir skuldbindinga hans.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Sjóðurinn skal vera undanþeginn aðstöðugjaldi, landsútsvari, tekjuskatti og eignarskatti, svo og öðrum gjöldum sem lögð kunna að vera á tekjur, eignir eða veltu til ríkis eða sveitarfélaga.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Lánssamningar, sem sjóðurinn er aðili að, skulu vera undanþegnir stimpilgjöldum og öðrum gjöldum hins opinbera.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast gildi um leið og samningur um norrænan þróunarsjóð.<br>
<br><center><em>Samþykkt á Alþingi 22. febrúar 1989.</em></center></html>
