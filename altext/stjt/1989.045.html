<html><title>1989&nbsp;&nbsp;nr. 45&nbsp;&nbsp;23. maí/ Lög um stofnun hlutafélags um ríkisprentsmiðjuna Gutenberg.
 Þingskjal 1109, 111. löggjafarþing 410. mál: #A Ríkisprentsmiðjan Gutenberg #  (stofnun hlutafélags)</title>
<!-- A_410 M_l C_1109 R_9 T_1 V_45_1989 Þ_111 -->
<META DATE="1989-05-09-00-00">
<small>[prenta <a href="http://www.althingi.is/dba-bin/prentaups2.pl?lnr=/text/111/sgmllog/1989045.410.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/111/lw/1989045.410">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 1109, 111. löggjafarþing <a HREF="/dba-bin/ferill.pl?ltg=111&mnr=410">410. mál</a>: Ríkisprentsmiðjan Gutenberg (stofnun hlutafélags).</i><br><em>Lög nr. 45 23. maí 1989.</em><hr><br><center><strong><font size="+2">Lög um stofnun hlutafélags um ríkisprentsmiðjuna Gutenberg.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Ríkisstjórnin skal beita sér fyrir stofnun hlutafélags er heiti: Prentsmiðjan Gutenberg hf.<br>
<a name="">&nbsp;&nbsp;&nbsp;&nbsp;&nbsp;Í því skyni er ríkisstjórninni heimilt:
<dl compact>
<dt><a name="">a.</dt><dd>að leggja ríkisprentsmiðjuna Gutenberg, þ.e prentsmiðjuna sjálfa ásamt öllu fylgifé hennar, til hins nýja hlutafélags,</dd>
<dt><a name="">b.</dt><dd>að láta fara fram mat á eignum ríkisprentsmiðjunnar til viðmiðunar við ákvörðun um upphæð hlutafjár hins nýja hlutafélags. Við stofnun eru öll hlutabréf í hlutafélaginu eign ríkissjóðs.</dd></dl>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Hlutverk félagsins skal vera að vinna prentverk fyrir Alþingi, Stjórnarráð og ríkisstofnanir. Félagið annast einnig almennt prentverk, svo og skylda starfsemi samkvæmt nánari ákvæðum í samþykktum félagsins.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Fastráðnir starfsmenn ríkisprentsmiðjunnar Gutenberg skulu hafa rétt til að starfa hjá hinu nýja hlutafélagi og skal þeim boðin sambærileg staða hjá félaginu og þeir gegndu áður. Ákvæði <a href="/altext/stjtnr.html#1954028?g14">14. gr. laga nr. 28/1954</a>, um réttindi og skyldur ríkisstarfsmanna, á því ekki við um þá starfsmenn.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Verði hlutabréf ríkissjóðs í Gutenberg hf. seld öll eða að hluta skal leita samþykkis Alþingis fyrir þeirri sölu.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Iðnaðarráðherra fer með eignarhluta ríkisins í félaginu.<br>
<br><a name=""><center>6. gr.</center><a name="">&nbsp;&nbsp;&nbsp;&nbsp;&nbsp;Ákvæði 2. mgr. <a href="/altext/stjtnr.html#1978032?g3">3. gr. laga um hlutafélög, nr. 32/1978</a>, gildir ekki um tölu stofnenda í hlutafélaginu og 1. mgr. <a href="/altext/stjtnr.html#1978032?g17">17. gr. sömu laga</a> gildir ekki um tölu hluthafa.<br>
<a name="">&nbsp;&nbsp;&nbsp;&nbsp;&nbsp;Að öðru leyti gilda ákvæði hlutafélagalaga um hið nýja félag og greiðir það opinber gjöld með sama hætti og almennt gildir um hlutafélög hér á landi.<br>
<a name="">&nbsp;&nbsp;&nbsp;&nbsp;&nbsp;Stofnfund hins nýja hlutafélags skal halda eigi síðar en þremur mánuðum eftir gildistöku laganna og skal leggja fram drög að stofnsamningi og samþykktum fyrir félagið á stofnfundinum.<br>
<br><a name=""><center>7. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi. Hlutafélag skv. 1. gr. yfirtekur ríkisprentsmiðjuna Gutenberg 1. janúar 1990.<br>
<br><center><em>Samþykkt á Alþingi 9. maí 1989.</em></center></html>
