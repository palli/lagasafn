<html><title>1989&nbsp;&nbsp;nr. 66&nbsp;&nbsp;29. maí/ Lög um breytingu á lögum um kosningar til Alþingis, nr. 80/1987.
 Þingskjal 1280, 111. löggjafarþing 416. mál: #A kosningar til Alþingis #  (kosningaréttur)</title>
<!-- A_416 M_l C_1280 R_9 T_1 V_66_1989 Þ_111 -->
<META DATE="1989-05-19-00-00">
<small>[prenta <a href="http://www.althingi.is/dba-bin/prentaups2.pl?lnr=/text/111/sgmllog/1989066.416.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/111/lw/1989066.416">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 1280, 111. löggjafarþing <a HREF="/dba-bin/ferill.pl?ltg=111&mnr=416">416. mál</a>: kosningar til Alþingis (kosningaréttur).</i><br><em>Lög nr. 66 29. maí 1989.</em><hr><br><center><strong><font size="+2"><a href="/altext/stjtnr.html#1987080">Lög um breytingu á lögum um kosningar til Alþingis, nr. 80/1987</a>.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;1. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Kosningarrétt við kosningar til Alþingis eiga allir sem:
<dl compact>
<dt><a name="">1.</dt><dd>eru 18 ára eða eldri þegar kosning fer fram,</dd>
<dt><a name="">2.</dt><dd>eiga íslenskan ríkisborgararétt og</dd>
<dt><a name="">3.</dt><dd>eiga lögheimili hér á landi eða hafa átt það, sbr. 2. tölul. 15. gr.</dd></dl>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;15. gr. laganna breytist þannig:
<dl compact>
<dt><a name="">a.</dt><dd>Í stað 2. tölul. komi tveir töluliðir svohljóðandi:</dd><dl compact>
<dt><a name="">2.</dt><dd>Þá sem uppfylla skilyrði 1. og 2. tölul. 1. gr. og eiga ekki lögheimili hér á landi en hafa átt það, sbr. 3. tölul. 1. gr. Skulu þeir færðir á kjörskrá þar sem þeir áttu síðast lögheimili samkvæmt þjóðskrá. Íslenskur ríkisborgari, sem ekki hefur átt lögheimili hér á landi síðastliðin átta ár, talið frá 1. desember næstum fyrir kjördag, skal þó tekinn á kjörskrá samkvæmt sérstakri umsókn um það. Umsóknin skal send Hagstofu Íslands og rituð á eyðublað sem hún lætur í té. Skulu umsóknareyðublöð liggja frammi á Hagstofunni, í skrifstofum sendiráða og fastanefnda, í sendiræðisskrifstofum og í skrifstofum kjörræðismanna. Í umsókn skal koma fram fullt nafn og kennitala umsækjanda, hvenær hann flutti af landi brott, síðasta lögheimili hér á landi og heimilisfang erlendis. Umsókn skal jafnframt bera með sér yfirlýsingu umsækjanda um að hann sé enn íslenskur ríkisborgari. Sé umsókn fullnægjandi tekur Hagstofan umsækjanda á kjörskrárstofn í því sveitarfélagi er hann átti síðast lögheimili og tilkynnir sveitarstjórn svo og umsækjanda sjálfum. Ákvörðun um að maður sé þannig tekinn á kjörskrá gildir í fjögur ár frá 1. desember næstum á eftir að umsókn var lögð fram.</dd>
<dt><a name="">3.</dt><dd>Þá sem uppfylla skilyrði 1. og 2. tölul. 1. gr. og áttu ekki lögheimili hér á landi 1. desember næstan á undan þeim tíma er kjörskrá skal lögð fram en hafa síðan eignast lögheimili í sveitarfélaginu, enda eigi ákvæði 2. tölul. þessarar greinar ekki við um þá.</dd></dl>
<dt><a name="">b.</dt><dd>Í stað „1. og 2. tölul.“ í 1. málsl. 3. tölul., er verður 4. tölul., kemur: 1.–3. tölul.</dd></dl>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 19. maí 1989.</em></center></html>
