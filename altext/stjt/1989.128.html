<html><title>1989&nbsp;&nbsp;nr. 128&nbsp;&nbsp;28. desember/ Lög um breyting á lögum nr. 94/1986, um kjarasamninga opinberra starfsmanna.
 Þingskjal 429, 112. löggjafarþing 221. mál: #A kjarasamningar opinberra starfsmanna #  (breyting á verkaskiptingu ríkis og sveitarfélaga)</title>
<!-- A_221 M_l C_429 R_9 T_1 V_128_1989 Þ_112 -->
<META DATE="1989-12-20-00-00">
<small>[prenta <a href="http://www.althingi.is/dba-bin/prentaups2.pl?lnr=/text/112/sgmllog/1989128.221.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/112/lw/1989128.221">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 429, 112. löggjafarþing <a HREF="/dba-bin/ferill.pl?ltg=112&mnr=221">221. mál</a>: kjarasamningar opinberra starfsmanna (breyting á verkaskiptingu ríkis og sveitarfélaga).</i><br><em>Lög nr. 128 28. desember 1989.</em><hr><br><center><strong><font size="+2">Lög um breyting á <a href="/altext/stjtnr.html#1986094">lögum nr. 94/1986</a>, um kjarasamninga opinberra starfsmanna.</font></strong></center>
<br><a name=""><center>1. gr. </center>
<a name="">&nbsp;&nbsp;&nbsp;&nbsp;&nbsp;Við 6. gr. bætast fjórar nýjar málsgreinar, 5., 6., 7. og 8. mgr., er orðist svo:<br>
<a name="">&nbsp;&nbsp;&nbsp;&nbsp;&nbsp;Þeir starfsmenn, sem eru félagar í hlutaðeigandi bæjarstarfsmannafélögum og gerast ríkisstarfsmenn 1. jan. 1990 á grundvelli laga um breytingu á verkaskiptingu ríkis og <a href="/altext/stjt/1989.087.html">sveitarfélaga, nr. 87 31. maí 1989</a>, skulu eiga þess kost að vera áfram í sama stéttarfélagi sem fer þá með samningsumboð fyrir þeirra hönd við ríkið.<br>
<a name="">&nbsp;&nbsp;&nbsp;&nbsp;&nbsp;Starfsmenn, sem koma til starfa eftir 1. jan. 1990, í þau störf sem lög um breytingu á verkaskiptingu ríkis og <a href="/altext/stjt/1989.087.html">sveitarfélaga, nr. 87 31. maí 1989</a>, taka til, skulu jafnframt eiga val um hvort þeir verði félagsmenn í hlutaðeigandi bæjarstarfsmannafélagi eða hvort þeir óska að tilheyra því félagi ríkisstarfsmanna sem hefur samkvæmt lögum þessum samningsumboð fyrir viðkomandi starfsmenn.<br>
<a name="">&nbsp;&nbsp;&nbsp;&nbsp;&nbsp;Hlutaðeigandi bæjarstarfsmannafélag skal hafa tilkynnt fjármálaráðuneytinu fyrir 15. jan. ár hvert, í fyrsta sinn fyrir 15. jan. 1990, hvaða starfsmenn það eru sem það fer með samningsumboð fyrir gagnvart ríkinu á grundvelli þessara laga.<br>
<a name="">&nbsp;&nbsp;&nbsp;&nbsp;&nbsp;Hlutaðeigandi bæjarstarfsmannafélög hafa því aðeins samningsumboð gagnvart ríkinu fyrir starfsmenn skv. 5. og 6. mgr. þessarar greinar að tilkynningarskyldu hafi verið fullnægt skv. 7. mgr. þessarar greinar.<br>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. jan. 1990.<br>
<br><center><em>Samþykkt á Alþingi 20. desember 1989.</em></center></html>
