<html><title>1989&nbsp;&nbsp;nr. 135&nbsp;&nbsp;30. desember/ Lög um viðauka við lög nr. 44 25. maí 1976, um Fiskveiðasjóð Íslands.
 Þingskjal 376, 112. löggjafarþing 180. mál: #A Fiskveiðasjóður Íslands #  (þróunardeild og Fiskimálasjóður)</title>
<!-- A_180 M_l C_376 R_9 T_1 V_135_1989 Þ_112 -->
<META DATE="1989-12-19-00-00">
<small>[prenta <a href="http://www.althingi.is/dba-bin/prentaups2.pl?lnr=/text/112/sgmllog/1989135.180.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/112/lw/1989135.180">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 376, 112. löggjafarþing <a HREF="/dba-bin/ferill.pl?ltg=112&mnr=180">180. mál</a>: Fiskveiðasjóður Íslands (þróunardeild og Fiskimálasjóður).</i><br><em>Lög nr. 135 30. desember 1989.</em><hr><br><center><strong><font size="+2">Lög um viðauka við <a href="/altext/stjtnr.html#1976044">lög nr. 44 25. maí 1976</a>, um Fiskveiðasjóð Íslands.</font></strong></center>
<br><a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;Við Fiskveiðasjóð Íslands skal starfa sérstök þróunardeild er hefur það hlutverk að veita lán til markaðsmála, rannsókna og þróunarverkefna á öllum sviðum sjávarútvegs. Deildinni er heimilt að veita styrki í sama tilgangi.  Í því skyni er stjórn Fiskveiðasjóðs heimilt að leggja deildinni árlega til allt að 1% af eigin fé sjóðsins.<br>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;Lán úr þróunardeild skulu veitt gegn þeim tryggingum sem stjórn Fiskveiðasjóðs metur fullnægjandi og er hún í þeim efnum óbundin af ákvæðum <a href="/altext/stjtnr.html#1976044?g11">11</a>. og <a href="/altext/stjtnr.html#1976044?g12">12. gr. laga nr. 44/1976</a>.<br>
<br><a name=""><center>3. gr.</center>
<a name="">&nbsp;&nbsp;&nbsp;&nbsp;&nbsp;Sjávarútvegsráðherra setur reglur um lán- og styrkveitingar úr deildinni.<br>
<br><a name=""><center>4. gr.</center>
<a name="">&nbsp;&nbsp;&nbsp;&nbsp;&nbsp;Deildin tekur yfir eignir og skuldir Fiskimálasjóðs. Skal yfirtakan miðast við stöðu eigna og skulda þann 31. desember 1989.<br>
<br><a name=""><center>5. gr.</center>
<a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<a name="">&nbsp;&nbsp;&nbsp;&nbsp;&nbsp;Með lögum þessum eru numin úr gildi <a href="/altext/stjtnr.html#1947089">lög nr. 89 5. júní 1947</a>, um Fiskimálasjóð, sbr. <a href="/altext/stjtnr.html#1976027?g5">5. gr. laga nr. 27 17. maí 1976</a>, <a href="/altext/stjtnr.html#1971010">lög nr. 10 11. mars 1971</a> og <a href="/altext/stjtnr.html#1980104">lög nr. 104 29. des. 1980</a>.<br>
<br><center><em>Samþykkt á Alþingi 19. desember 1989.</em></center></html>
