<html><title>1990&nbsp;&nbsp;nr. 48&nbsp;&nbsp;15. maí/ Lög um breytingu á lögum nr. 41/1975, um félagsráðgjöf.
 Þingskjal 1190, 112. löggjafarþing 484. mál: #A félagsráðgjöf #  (starfsleyfi og sérfræðileyfi)</title>
<!-- A_484 M_l C_1190 R_9 T_1 V_48_1990 Þ_112 -->
<META DATE="1990-05-03-00-00">
<small>[prenta <a href="http://www.althingi.is/dba-bin/prentaups2.pl?lnr=/text/112/sgmllog/1990048.484.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/112/lw/1990048.484">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 1190, 112. löggjafarþing <a HREF="/dba-bin/ferill.pl?ltg=112&mnr=484">484. mál</a>: félagsráðgjöf (starfsleyfi og sérfræðileyfi).</i><br><em>Lög nr. 48 15. maí 1990.</em><hr><br><center><strong><font size="+2">Lög um breytingu á <a href="/altext/stjtnr.html#1975041">lögum nr. 41/1975</a>, um félagsráðgjöf.</font></strong></center>
<br><a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;2. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Leyfi skv. 1. gr. skal veita umsækjanda sem lokið hefur prófi í félagsráðgjöf frá Háskóla Íslands.<br>
<a name="">&nbsp;&nbsp;&nbsp;&nbsp;&nbsp;Veita má umsækjanda, sem lokið hefur sambærilegu prófi og um getur í 1. mgr., leyfi til að kalla sig félagsráðgjafa og stunda félagsráðgjöf hér á landi. Leita skal umsagnar Stéttarfélags íslenskra félagsráðgjafa og félagsvísindadeildar Háskóla Íslands áður en leyfi samkvæmt þessari málsgrein er veitt. Félagsvísindadeild Háskóla Íslands getur sett sem skilyrði að viðkomandi sanni kunnáttu í íslenskum lögum og reglum er varða störf félagsráðgjafa hér á landi og sanni kunnáttu í mæltu og rituðu íslensku máli.<br>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;Á eftir 3. gr. kemur ný grein sem verður 4. gr. og orðast svo:<br>
<a name="">&nbsp;&nbsp;&nbsp;&nbsp;&nbsp;Félagsráðgjafi má kalla sig sérfræðing í sérgrein innan félagsráðgjafar hafi hann fengið til þess leyfi heilbrigðisráðherra.<br>
<a name="">&nbsp;&nbsp;&nbsp;&nbsp;&nbsp;Heilbrigðisráðherra setur með reglugerð, að fengnum tillögum Stéttarfélags íslenskra félagsráðgjafa og félagsvísindadeildar Háskóla Íslands, nánari ákvæði um skilyrði fyrir veitingu leyfis til að kalla sig sérfræðing í einhverri af sérgreinum félagsráðgjafar.<br>
<br><a name=""><center>3. gr.</center>
<a name="">&nbsp;&nbsp;&nbsp;&nbsp;&nbsp;4. gr. laganna verður 5. gr. og 5. gr. laganna verður 6. gr.<br>
<a name="">&nbsp;&nbsp;&nbsp;&nbsp;&nbsp;Á eftir 6. gr. (var 5. gr. laganna) komi ný grein, 7. gr., sem orðast svo:<br>
<a name="">&nbsp;&nbsp;&nbsp;&nbsp;&nbsp;Félagsráðgjafa ber að þekkja skyldur sínar samkvæmt lögum, viðhalda þekkingu sinni og tileinka sér nýjungar er varða félagsráðgjöf.<br>
<a name="">&nbsp;&nbsp;&nbsp;&nbsp;&nbsp;Félagsráðgjafar bera ábyrgð á þeirri félagsráðgjöf sem þeir veita.<br>
<br><a name=""><center>4. gr.</center>
<a name="">&nbsp;&nbsp;&nbsp;&nbsp;&nbsp;Í 6. gr. laganna, sem verður 8. gr., breytist tilvísun í læknalög þannig að hún verði <a href="/altext/stjtnr.html#1988053">læknalög, nr. 53/1988</a>.<br>
<br><a name=""><center>5. gr.</center>
<a name="">&nbsp;&nbsp;&nbsp;&nbsp;&nbsp;7. gr. laganna verður 9. gr. og 8. gr. laganna verður 10. gr.<br>
<br><a name=""><center>6. gr.</center>
<a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi. Þegar lög þessi hafa hlotið staðfestingu skal fella þau inn í meginmál <a href="/altext/stjtnr.html#1975041">laga nr. 41/1975</a> og gefa lögin út svo breytt.<br>
<br><center><em>Samþykkt á Alþingi 3. maí 1990.</em></center></html>
