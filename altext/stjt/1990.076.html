<html><title>1990&nbsp;&nbsp;nr. 76&nbsp;&nbsp;17. maí/ Lög um Skákskóla Íslands.
 Þingskjal 1219, 112. löggjafarþing 460. mál: #A Skákskóli Íslands #  (heildarlög)</title>
<!-- A_460 M_l C_1219 R_9 T_1 V_76_1990 Þ_112 -->
<META DATE="1990-05-04-00-00">
<small>[prenta <a href="http://www.althingi.is/dba-bin/prentaups2.pl?lnr=/text/112/sgmllog/1990076.460.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/112/lw/1990076.460">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 1219, 112. löggjafarþing <a HREF="/dba-bin/ferill.pl?ltg=112&mnr=460">460. mál</a>: Skákskóli Íslands (heildarlög).</i><br><em>Lög nr. 76 17. maí 1990.</em><hr><br><center><strong><font size="+2">Lög um Skákskóla Íslands.</font></strong></center>
<br><a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;Á vegum Skáksambands Íslands og í samvinnu við menntamálaráðuneytið starfar skóli er nefnist Skákskóli Íslands.<br>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;Skólinn er starfræktur í húsakynnum Skáksambands Íslands. Skal árlega veittur til hans styrkur á fjárlögum sem hér segir:
<dl compact>
<dt><a name="">a.</dt><dd>Framlag sem nemi einu stöðugildi í 8. þrepi 144. lfl. BHM.</dd>
<dt><a name="">b.</dt><dd>Rekstrarstyrkur sem nemi hæfilegri leigu fyrir afnot húsnæðis.</dd></dl>
<br><a name=""><center>3. gr.</center>
<a name="">&nbsp;&nbsp;&nbsp;&nbsp;&nbsp;Hlutverk skólans er að annast skákkennslu og hafa á hendi hvers kyns fræðslu sem miðar að því að efla vöxt og viðgang skáklistarinnar á Íslandi. Skal skólinn m.a. halda námskeið úti á landi í samvinnu við skóla og taflfélög.<br>
<br><a name=""><center>4. gr.</center>
<a name="">&nbsp;&nbsp;&nbsp;&nbsp;&nbsp;Skólastjórn Skákskóla Íslands skal skipuð þremur mönnum sem tilnefndir eru af eftirtöldum aðilum til þriggja ára í senn: Menntamálaráðherra skipar einn, Skáksamband Íslands skipar tvo, þar af annan í samráði við Félag íslenskra stórmeistara.<br>
<a name="">&nbsp;&nbsp;&nbsp;&nbsp;&nbsp;Stjórnin skiptir sjálf með sér verkum. Nánar skal kveðið á um verksvið hennar í reglugerð.<br>
<br><a name=""><center>5. gr.</center>
<a name="">&nbsp;&nbsp;&nbsp;&nbsp;&nbsp;Skólastjórn ræður skólastjóra Skákskóla Íslands sem annast rekstur skólans og ræður til hans kennara með samþykki stjórnar.<br>
<br><a name=""><center>6. gr.</center>
<a name="">&nbsp;&nbsp;&nbsp;&nbsp;&nbsp;Skólinn skiptist í almenna deild og framhaldsdeild. Nám í almennum deildum skal auglýst og greiða nemendur námsgjald fyrir. Í framhaldsdeild eru nemendur valdir á grundvelli inntökuprófs og skólavist ókeypis. Kennslu í framhaldsdeild annast skákmeistarar sem laun þiggja samkvæmt lögum um launasjóð stórmeistara í skák.<br>
<a name="">&nbsp;&nbsp;&nbsp;&nbsp;&nbsp;Í starfsemi skólans er skylt að gæta jafnréttis kynjanna í hvívetna.<br>
<a name="">&nbsp;&nbsp;&nbsp;&nbsp;&nbsp;Nánar skal kveðið á um starfsemi deilda og tilhögun kennslu í reglugerð.<br>
<br><a name=""><center>7. gr.</center>
<a name="">&nbsp;&nbsp;&nbsp;&nbsp;&nbsp;Til að standa straum af kostnaði við stofnun skólans skal veittur sérstakur styrkur á fjárlögum ársins 1991.<br>
<br><a name=""><center>8. gr.</center>
<a name="">&nbsp;&nbsp;&nbsp;&nbsp;&nbsp;Menntamálaráðherra er heimilt að semja við önnur félagasamtök eða einkaaðila um rekstur skákskóla samkvæmt lögum þessum.<br>
<br><a name=""><center>9. gr.</center>
<a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. janúar 1991.<br>
<br><center><em>Samþykkt á Alþingi 4. maí 1990.</em></center></html>
