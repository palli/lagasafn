<html><title>1990&nbsp;&nbsp;nr. 102&nbsp;&nbsp;12. desember/ Lög um norrænt fjármögnunarfélag á sviði umhverfisverndar.
 Þingskjal 229, 113. löggjafarþing 44. mál: #A norrænt fjármögnunarfélag á sviði umhverfisverndar # </title>
<!-- A_44 M_l C_229 R_9 T_1 V_102_1990 Þ_113 -->
<META DATE="1990-12-05-00-00">
<small>[prenta <a href="http://www.althingi.is/dba-bin/prentaups2.pl?lnr=/text/113/sgmllog/1990102.44.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/113/lw/1990102.44">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 229, 113. löggjafarþing <a HREF="/dba-bin/ferill.pl?ltg=113&mnr=44">44. mál</a>: norrænt fjármögnunarfélag á sviði umhverfisverndar.</i><br><em>Lög nr. 102 12. desember 1990.</em><hr><br><center><strong><font size="+2">Lög um norrænt fjármögnunarfélag á sviði umhverfisverndar.</font></strong></center>
<br><a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;Stofna skal norrænt fjármögnunarfélag samkvæmt samningi milli Danmerkur, Finnlands, Íslands, Noregs og Svíþjóðar um stofnun norræns fjármögnunarfélags á sviði umhverfismála sem undirritaður var í Reykjavík 2. mars 1990.<br>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;Félagið skal undanþegið ákvæðum <a href="/altext/stjtnr.html#1979063">laga nr. 63/1979</a>, um skipan gjaldeyris- og viðskiptamála, svo og annarra laga er setja kunna hömlur á greiðslur í erlendum gjaldeyri eða gjaldeyrisviðskipti, að svo miklu leyti sem slík ákvæði hindra eða torvelda starfsemi félagsins eða efndir skuldbindinga þess.<br>
<br><a name=""><center>3. gr.</center>
<a name="">&nbsp;&nbsp;&nbsp;&nbsp;&nbsp;Félagið skal undanþegið aðstöðugjaldi, landsútsvari, tekjuskatti og eignarskatti, svo og öðrum gjöldum sem lögð kunna að vera á tekjur, eignir eða veltu til ríkis eða sveitarfélaga.<br>
<br><a name=""><center>4. gr.</center>
<a name="">&nbsp;&nbsp;&nbsp;&nbsp;&nbsp;Lánssamningar, sem félagið er aðili að, skulu vera undanþegnir stimpilgjöldum og öðrum gjöldum hins opinbera.<br>
<br><a name=""><center>5. gr.</center>
<a name="">&nbsp;&nbsp;&nbsp;&nbsp;&nbsp;Lög þessi öðlast gildi þegar í stað.<br>
<br><center><em>Samþykkt á Alþingi 5. desember 1990.</em></center></html>
