<html><title>1990&nbsp;&nbsp;nr. 124&nbsp;&nbsp;31. desember/ Lög um breytingu á lögum um Húsnæðisstofnun ríkisins, nr. 86/1988, sbr. lög nr. 76/1989 og 70/1990.
 Þingskjal 409, 113. löggjafarþing 148. mál: #A Húsnæðisstofnun ríkisins #  (húsbréf)</title>
<!-- A_148 M_l C_409 R_9 T_1 V_124_1990 Þ_113 -->
<META DATE="1990-12-19-00-00">
<small>[prenta <a href="http://www.althingi.is/dba-bin/prentaups2.pl?lnr=/text/113/sgmllog/1990124.148.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/113/lw/1990124.148">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 409, 113. löggjafarþing <a HREF="/dba-bin/ferill.pl?ltg=113&mnr=148">148. mál</a>: Húsnæðisstofnun ríkisins (húsbréf).</i><br><em>Lög nr. 124 31. desember 1990.</em><hr><br><center><strong><font size="+2"><a href="/altext/stjtnr.html#1988086">Lög um breytingu á lögum um Húsnæðisstofnun ríkisins, nr. 86/1988</a>, sbr. <a href="/altext/stjt/1989.076.html">lög nr. 76/1989</a> og <a href="/altext/stjt/1990.070.html">70/1990</a>.</font></strong></center>
<br><a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;B-liður 35. gr. laganna, sbr. <a href="/altext/stjt/1989.076.html">lög nr. 76/1989</a> og <a href="/altext/stjt/1990.070.html">lög nr. 70/1990</a>, orðist svo:<br>
<a name="">&nbsp;&nbsp;&nbsp;&nbsp;&nbsp;Að skipta á húsbréfum og fasteignaveðbréfum sem gefin eru út með veði í íbúðarhúsnæði í tengslum við fasteignaviðskipti, nýbyggingar og meiri háttar viðbyggingar, endurbætur og endurnýjun á notuðu íbúðarhúsnæði, sbr. c-lið 2. mgr. 36. gr.<br>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;43. gr. laganna, sbr. <a href="/altext/stjt/1989.076.html">lög nr. 76/1989</a> og <a href="/altext/stjt/1990.070.html">lög nr. 70/1990</a>, orðist svo:<br>
<a name="">&nbsp;&nbsp;&nbsp;&nbsp;&nbsp;Skipta má á fasteignaveðbréfum fyrir húsbréf fyrir fjárhæð sem nemur allt að 75% af eðlilegu matsverði fasteignar. Ráðherra ákveður með reglugerð hvert hlutfall þetta skuli vera og getur hann ákveðið að hlutfallið vegna nýbygginga eða kaupa á íbúð í fyrsta sinn sé hærra en lánshlutfall vegna annarra fasteignaviðskipta.<br>
<a name="">&nbsp;&nbsp;&nbsp;&nbsp;&nbsp;Húsbréfadeild setur reglur um eðlilegt matsverð fasteigna sem skulu byggjast á viðmiðun við markaðsverð, brunabótamat, byggingarkostnað og samþykktan kostnað við meiri háttar endurnýjun eða endurbætur á íbúðarhúsnæði. Taka ber tillit til áhvílandi veðskulda þannig að fasteignaveðbréfið sé innan þessara marka. Ráðherra getur með reglugerð ákveðið hámarksfjárhæð fasteignaveðbréfa sem húsbréfadeild kaupir vegna hverrar fasteignar. <br>
<br><a name=""><center>3. gr.</center>
<a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi. Ákvæði 1. gr. um húsbréfaviðskipti í tengslum við endurbætur og endurnýjun á notuðu íbúðarhúsnæði taka þó ekki gildi fyrr en 1. september 1991.<br>
<br><center><b>Ákvæði til bráðabirgða.</b></center><a name="">&nbsp;&nbsp;&nbsp;&nbsp;&nbsp;Þrátt fyrir ákvæði b-liðar 35. gr. laganna, sbr. <a href="/altext/stjt/1989.076.html">lög nr. 76/1989</a> og <a href="/altext/stjt/1990.070.html">lög nr. 70/1990</a>, er húsbréfadeild heimilt fyrstu 12 mánuðina eftir gildistöku laganna að skipta á húsbréfum og fasteignaveðbréfum sem gefin eru út með veði í íbúðarhúsnæði til greiðslu á skuldum íbúðareigenda í greiðsluerfiðleikum. Fjárhæð fasteignaveðbréfs má ekki vera hærri en svo að andvirði þeirra húsbréfa, sem fást við skuldabréfaskiptin, nægi til að greiða fyrirliggjandi kröfur miðað við skráð söluverð húsbréfa á þeim degi sem húsbréfadeild samþykkir skuldabréfaskiptin. Skilyrði fyrir afgreiðslu eru eftirfarandi:
<dl compact>
<dt><a name="">a.</dt><dd>Fjárhagsvandi umsækjanda sé til kominn vegna fjármögnunar á hóflegu íbúðarhúsnæði miðað við fjölskylduaðstæður.</dd>
<dt><a name="">b.</dt><dd>Fyrir liggi að skipti á húsbréfum fyrir fasteignaveðbréf leysi greiðsluvanda umsækjanda.</dd>
<dt><a name="">c.</dt><dd>Skuldareigendur samþykki greiðslu skulda umsækjanda með húsbréfum.</dd>
<dt><a name="">d.</dt><dd>Greiðslubyrði umsækjanda sé að jafnaði yfir 30% af áætluðum heildarlaunum hans á ári næstu fjögur árin. Eftir skuldabréfaskiptin verði greiðslubyrðin að jafnaði um 20% af heildarlaunum hans.</dd>
<dt><a name="">e.</dt><dd>Umsækjandi uppfylli að öðru leyti skilyrði laga þessara.</dd></dl><br><center><em>Samþykkt á Alþingi 19. desember 1990.</em></center></html>
