<html><title>1990&nbsp;&nbsp;nr. 129&nbsp;&nbsp;31. desember/ Lög um Samskiptamiðstöð heyrnarlausra og heyrnarskertra.
 Þingskjal 468, 113. löggjafarþing 99. mál: #A Samskiptamiðstöð heyrnarlausra # </title>
<!-- A_99 M_l C_468 R_9 T_1 V_129_1990 Þ_113 -->
<META DATE="1990-12-21-00-00">
<small>[prenta <a href="http://www.althingi.is/dba-bin/prentaups2.pl?lnr=/text/113/sgmllog/1990129.99.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/113/lw/1990129.99">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 468, 113. löggjafarþing <a HREF="/dba-bin/ferill.pl?ltg=113&mnr=99">99. mál</a>: Samskiptamiðstöð heyrnarlausra.</i><br><em>Lög nr. 129 31. desember 1990.</em><hr><br><center><strong><font size="+2">Lög um Samskiptamiðstöð heyrnarlausra og heyrnarskertra.</font></strong></center>
<br><center><b>I. KAFLI</b></center><center><b>Markmið og gildissvið.</b></center>
<a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;Markmið laga þessara er að stuðla að jafnrétti heyrnarlausra til þjónustu sem víðast í þjóðfélaginu á grundvelli táknmáls heyrnarlausra.<br>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;Hlutverk Samskiptamiðstöðvar heyrnarlausra og heyrnarskertra er að annast:
<dl compact>
<dt><a name="">a.</dt><dd>rannsóknir á íslensku táknmáli,</dd>
<dt><a name="">b.</dt><dd>kennslu táknmáls,</dd>
<dt><a name="">c.</dt><dd>táknmálstúlkun,</dd>
<dt><a name="">d.</dt><dd>aðra þjónustu.</dd></dl>
<a name="">&nbsp;&nbsp;&nbsp;&nbsp;&nbsp;Um skipan þjónustunnar skal kveðið á í reglugerð.<br>
<a name="">&nbsp;&nbsp;&nbsp;&nbsp;&nbsp;Stofnunin skal hafa samstarf við svæðisstjórnir um málefni fatlaðra, Greiningar- og ráðgjafarstöð ríkisins, Heyrnleysingjaskólann, Heyrnar- og talmeinastöð Íslands, Námsgagnastofnun og aðra opinbera aðila varðandi málefni er snerta starfsemi þeirra. Sama gildir um samstarf við félög áhugamanna.<br>
<br><center><b>II. KAFLI</b></center><center><b>Stjórnun.</b></center>
<a name=""><center>3. gr.</center>
<a name="">&nbsp;&nbsp;&nbsp;&nbsp;&nbsp;Menntamálaráðherra skipar stofnuninni fimm manna stjórn til fjögurra ára í senn og jafnmarga til vara:
<dl compact>
<dt><a name="">a.</dt><dd>einn fulltrúa tilnefndan af Félagi heyrnarlausra,</dd>
<dt><a name="">b.</dt><dd>einn fulltrúa tilnefndan af Foreldra- og styrktarfélagi heyrnardaufra,</dd>
<dt><a name="">c.</dt><dd>einn fulltrúa tilnefndan af félagsmálaráðherra,</dd>
<dt><a name="">d.</dt><dd>einn fulltrúa tilnefndan af heilbrigðisráðherra og</dd>
<dt><a name="">e.</dt><dd>skipar menntamálaráðherra einn fulltrúa án tilnefningar. Skal hann vera formaður. Varamenn skulu skipaðir á sama hátt.</dd></dl>
<br><a name=""><center>4. gr.</center>
<a name="">&nbsp;&nbsp;&nbsp;&nbsp;&nbsp;Menntamálaráðherra skipar forstöðumann til fimm ára í senn að fengnum tillögum stjórnar stofnunarinnar. Hann á sæti á fundum stjórnarinnar með málfrelsi og tillögurétti og sér um framkvæmd á ákvörðunum hennar. Forstöðumaður annast daglegan rekstur stofnunarinnar.<br>
<br><a name=""><center>5. gr.</center>
<a name="">&nbsp;&nbsp;&nbsp;&nbsp;&nbsp;Stjórn stofnunarinnar ræður annað starfsfólk að fengnum tillögum forstöðumanns í samræmi við starfsmannaheimildir.<br>
<br><a name=""><center>6. gr.</center>
<a name="">&nbsp;&nbsp;&nbsp;&nbsp;&nbsp;Samskiptamiðstöð gerir fjárhags- og framkvæmdaáætlun til allt að fimm ára. Stjórn stofnunarinnar staðfestir áætlanir og fylgist með framkvæmd þeirra. Menntamálaráðherra getur, að fengnum tillögum stjórnar stofnunarinnar, sett gjaldskrá fyrir þá þjónustu sem samskiptamiðstöðin veitir.<br>
<br><a name=""><center>7. gr.</center>
<a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi. Lögin skal endurskoða innan fjögurra ára frá gildistöku þeirra.<br>
<br><center><em>Samþykkt á Alþingi 21. desember 1990.</em></center></html>
