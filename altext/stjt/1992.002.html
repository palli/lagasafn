<html><title>1992&nbsp;&nbsp;nr. 2&nbsp;&nbsp;24. janúar/ Lánsfjárlög fyrir árið 1992.
 Þingskjal 406, 115. löggjafarþing 30. mál: #A lánsfjárlög 1992 # </title>
<!-- A_30 M_l C_406 R_9 T_1 V_2_1992 Þ_115 -->
<META DATE="1992-02-21-14-30">
<small>[prenta <a href="http://www.althingi.is/dba-bin/prentaups2.pl?lnr=/text/115/sgmllog/1992002.30.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/115/lw/1992002.30">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 406, 115. löggjafarþing <a HREF="/dba-bin/ferill.pl?ltg=115&mnr=30">30. mál</a>: lánsfjárlög 1992.</i><br><em>Lög nr. 2 24. janúar 1992.</em><hr><br><center><strong><font size="+2">Lánsfjárlög fyrir árið 1992.</font></strong></center>
<br><center><b>I. KAFLI</b></center><center><b>Lántökur ríkissjóðs.</b></center>
<a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;Fjármálaráðherra fyrir hönd ríkissjóðs er heimilt að taka að láni allt að 13.950 m.kr. á árinu 1992.<br>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;Lánsfé skv. 1. gr. skal ráðstafað í samræmi við ákvæði fjárlaga fyrir árið 1992 og þessara laga.<br>
<br><a name=""><center>3. gr.</center>
<a name="">&nbsp;&nbsp;&nbsp;&nbsp;&nbsp;Fjármálaráðherra er heimilt að endurlána allt að 5.095 m.kr. af fjárhæð skv. 1. gr. til eftirtalinna aðila:<br>
<dl compact>
<dt><a name="">1.</dt><dd>Lánasjóður íslenskra námsmanna, allt að 2.815 m.kr.</dd>
<dt><a name="">2.</dt><dd>Alþjóðaflugþjónustan, allt að 480 m.kr.</dd>
<dt><a name="">3.</dt><dd>Atvinnutryggingardeild Byggðastofnunar, allt að 1.650 m.kr.</dd>
<dt><a name="">4.</dt><dd>Fiskeldisfyrirtæki, allt að 150 m.kr.</dd></dl>
<br><center><b>II. KAFLI</b></center><center><b>Ríkisábyrgðir.</b></center>
<a name=""><center>4. gr.</center>
<a name="">&nbsp;&nbsp;&nbsp;&nbsp;&nbsp;Eftirtöldum aðilum, sem heimild hafa í sérlögum til lántöku, er heimilt að nýta þær á árinu 1992, með þeim takmörkunum sem koma fram hér að neðan, sbr. <a href="/altext/stjtnr.html#1985084?g13">13. gr. laga nr. 84/1985</a>, um breytingu á <a href="/altext/stjtnr.html#1966052">lögum nr. 52/1966</a>, um ríkisbókhald, gerð ríkisreiknings og fjárlaga:
<dl compact>
<dt><a name="">1.</dt><dd>Landsvirkjun, allt að 845 m.kr., sbr. <a href="/altext/stjtnr.html#1983042?g14">14. gr. laga nr. 42/1983</a>, um Landsvirkjun, með áorðnum breytingum.</dd>
<dt><a name="">2.</dt><dd>Byggingarsjóður ríkisins, allt að 2.785 m.kr., sbr. <a href="/altext/stjtnr.html#1988086?g9">9. gr. laga nr. 86/1988</a>, um Húsnæðisstofnun ríkisins, með áorðnum breytingum.</dd>
<dt><a name="">3.</dt><dd>Byggingarsjóður verkamanna, allt að 5.640 m.kr., sbr. <a href="/altext/stjtnr.html#1988086?g64">64. gr. laga nr. 86/1988</a>, um Húsnæðisstofnun ríkisins, með áorðnum breytingum.</dd>
<dt><a name="">4.</dt><dd>Húsbréfadeild Byggingarsjóðs ríkisins, allt að 12.000 m.kr., sbr. <a href="/altext/stjtnr.html#1988086?g35">35. gr. laga nr. 86/1988</a>, um Húsnæðisstofnun ríkisins, með áorðnum breytingum.</dd>
<dt><a name="">5.</dt><dd>Stofnlánadeild landbúnaðarins, allt að 700 m.kr., sbr. <a href="/altext/stjtnr.html#1971045?g10">10</a>. og <a href="/altext/stjtnr.html#1971045?g11">11. gr. laga nr. 45/1971</a>, um Stofnlánadeild landbúnaðarins, með áorðnum breytingum.</dd>
<dt><a name="">6.</dt><dd>Byggðastofnun, allt að 850 m.kr., sbr. <a href="/altext/stjtnr.html#1985064?g18">18. gr. laga nr. 64/1985</a>, um Byggðastofnun, með áorðnum breytingum.</dd>
<dt><a name="">7.</dt><dd>Iðnlánasjóður, allt að 1.600 m.kr., sbr. <a href="/altext/stjtnr.html#1987076?g6">6</a>. og <a href="/altext/stjtnr.html#1987076?g10">10. gr. laga nr. 76/1987</a>, um Iðnlánasjóð, með áorðnum breytingum.</dd>
<dt><a name="">8.</dt><dd>Ferðamálasjóður, allt að 130  m.kr., sbr. <a href="/altext/stjtnr.html#1985079?g27">27. gr. laga nr. 79/1985</a>, um skipulag ferðamála, með síðari breytingum.</dd></dl>
<br><a name=""><center>5. gr.</center>
<a name="">&nbsp;&nbsp;&nbsp;&nbsp;&nbsp;Fjármálaráðherra fyrir hönd ríkissjóðs er heimilt að ábyrgjast með sjálfskuldarábyrgð lántökur eftirtalinna aðila á árinu 1992:
<dl compact>
<dt><a name="">1.</dt><dd>Herjólfur hf., allt að 400 m.kr. til smíði á nýrri ferju.</dd>
<dt><a name="">2.</dt><dd>Hitaveita Akureyrar, allt að 356 m.kr. til skuldbreytingar eldri lána.</dd>
<dt><a name="">3.</dt><dd>Bæjarveitur Vestmannaeyja, allt að 21 m.kr. til skuldbreytingar eldri lána.</dd>
<dt><a name="">4.</dt><dd>Skallagrímur hf., allt að 85 m.kr. til skuldbreytingar eldri lána.</dd>
<dt><a name="">5.</dt><dd>Rafmagnsveitur ríkisins, allt að 76 m.kr. til kaupa á eignum Hitaveitu Seyðisfjarðar.</dd></dl>
<br><a name=""><center>6. gr.</center>
<a name="">&nbsp;&nbsp;&nbsp;&nbsp;&nbsp;<a href="/altext/stjtnr.html#1976044?g5">5. gr. laga nr. 44/1976</a>, um Fiskveiðasjóð Íslands, með síðari breytingum, orðast svo:<br>
<a name="">&nbsp;&nbsp;&nbsp;&nbsp;&nbsp;Ríkissjóður ber eigi ábyrgð á þeim skuldbindingum sem Fiskveiðasjóður stofnar til eftir 1. mars 1992.<br>
<br><a name=""><center>7. gr.</center>
<a name="">&nbsp;&nbsp;&nbsp;&nbsp;&nbsp;Heimilt er að afnema ábyrgð ríkissjóðs á nýjum skuldbindingum sem Iðnþróunarsjóður stofnar til eftir gildistöku laga þessara, enda sé leitað eftir staðfestingu ríkisstjórna Danmerkur, Finnlands, Noregs og Svíþjóðar um viðeigandi breytingu á samningi um norrænan iðnþróunarsjóð fyrir Ísland, sbr. <a href="/altext/stjtnr.html#1970009">lög nr. 9/1970</a>, með síðari breytingum.<br>
<br><center><b>III. KAFLI</b></center><center><b>Ýmis ákvæði.</b></center>
<a name=""><center>8. gr.</center>
<a name="">&nbsp;&nbsp;&nbsp;&nbsp;&nbsp;Fjármálaráðherra er heimilt fyrir hönd ríkissjóðs að taka lán að hluta eða öllu leyti í stað þess að veita ríkisábyrgð á lántökur þeirra aðila sem tilgreindir eru í 2.–4. tölul. 4. gr. og í 5. gr. og endurlána til þeirra með þeim kjörum og skilmálum sem hann ákveður.<br>
<a name="">&nbsp;&nbsp;&nbsp;&nbsp;&nbsp;Erlendar lántökur þeirra aðila sem tilgreindir eru í 1. mgr. og ríkissjóðs mega nema allt að 8.581 m.kr. á árinu 1992.<br>
<a name="">&nbsp;&nbsp;&nbsp;&nbsp;&nbsp;Frá hámarki því, er um getur í 2. mgr., má víkja svo fremi að nettó innstreymi erlends lánsfjár sé í samræmi við forsendur fjárlaga og lánsfjárlaga.<br>
<br><a name=""><center>9. gr.</center>
<a name="">&nbsp;&nbsp;&nbsp;&nbsp;&nbsp;Fjármálaráðherra fyrir hönd ríkissjóðs getur heimilað þeim aðilum sem njóta ríkisábyrgðar á lántökum sínum:
<dl compact>
<dt><a name="">a.</dt><dd>að taka lán í því skyni að endurgreiða fyrir gjalddaga eftirstöðvar eldri lána þegar hagstæðari kjör bjóðast,</dd>
<dt><a name="">b.</dt><dd>að stofna til skulda- og vaxtaskipta og nýta aðra möguleika sem bjóðast á markaði til þess að tryggja viðkomandi aðila gegn verulegum vaxtabreytingum,</dd>
<dt><a name="">c.</dt><dd>að taka ný lán til endurgreiðslu skammtímalána, sem tekin voru á grundvelli heimilda í II. kafla, að hluta eða öllu leyti án þess að lánssamningur um þau falli úr gildi, enda sé ekki dregið á slíka lánssamninga að nýju nema lagaheimild liggi fyrir.</dd></dl>
<br><a name=""><center>10. gr.</center>
<a name="">&nbsp;&nbsp;&nbsp;&nbsp;&nbsp;Hyggist aðilar, sem njóta ríkisábyrgðar á lántökum sínum, nýta heimildir II. kafla eða 9. gr. skulu þeir gæta ákvæða 2. mgr. <a href="/altext/stjt/1990.043.html">7. gr. laga nr. 43/1990</a>, um Lánasýslu ríkisins.<br>
<br><a name=""><center>11. gr.</center><a name="">&nbsp;&nbsp;&nbsp;&nbsp;&nbsp;Yfirtekin lán, ábyrgðir veittar á lántökum þriðja aðila og milliganga um töku erlendra lána fyrir innlenda aðila á grundvelli auglýsingar viðskiptaráðuneytis, nú nr. 314/1990, um erlendar lántökur og leigusamninga vegna innflutnings á vélum, tækjum og búnaði til atvinnurekstrar, eða annarra heimilda veittra einstökum fyrirtækjum, teljast til lántöku og skulu rúmast innan þeirra heimilda sem tilgreindar eru í II. kafla.<br>
<br><a name=""><center>12. gr.</center>
<a name="">&nbsp;&nbsp;&nbsp;&nbsp;&nbsp;Erlendar fjárhæðir skulu miðast við kaupgengi íslensku krónunnar samkvæmt gengisskráningu Seðlabanka Íslands á staðfestingardegi lánsfjárlaga.<br>
<br><a name=""><center>13. gr.</center>
<a name="">&nbsp;&nbsp;&nbsp;&nbsp;&nbsp;Fjármálaráðherra er heimilt fyrir hönd ríkissjóðs að yfirtaka skuldir Framkvæmdasjóðs Íslands að fjárhæð allt að 1.700 m.kr.<br>
<br><a name=""><center>14. gr.</center>
<a name="">&nbsp;&nbsp;&nbsp;&nbsp;&nbsp;Lántökuheimildir og heimildir til veitingar ríkisábyrgða, sem tilgreindar eru í I.–III. kafla, gilda á árinu 1992. Heimildir samkvæmt lögum þessum verða þó nýttar til 1. apríl 1993 standi sérstaklega á og samþykki fjármálaráðherra komi til.<br>
<br><a name=""><center>15. gr.</center>
<a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 23. janúar 1992.</em></center></html>
