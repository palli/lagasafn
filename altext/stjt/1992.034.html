<html><title>1992&nbsp;&nbsp;nr. 34&nbsp;&nbsp;27. maí/ Lög um Jarðasjóð.
 Þingskjal 920, 115. löggjafarþing 441. mál: #A Jarðasjóður #  (heildarlög)</title>
<!-- A_441 M_l C_920 R_9 T_1 V_34_1992 Þ_115 -->
<META DATE="1992-05-13-14-30">
<small>[prenta <a href="http://www.althingi.is/dba-bin/prentaups2.pl?lnr=/text/115/sgmllog/1992034.441.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/115/lw/1992034.441">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 920, 115. löggjafarþing <a HREF="/dba-bin/ferill.pl?ltg=115&mnr=441">441. mál</a>: Jarðasjóður (heildarlög).</i><br><em>Lög nr. 34 27. maí 1992.</em><hr><br><center><strong><font size="+2">Lög um Jarðasjóð.</font></strong></center>
<br><a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;Við jarðadeild landbúnaðarráðuneytisins skal starfrækja sjóð er nefnist Jarðasjóður ríkisins. Hlutverk sjóðsins er að kaupa jarðir bænda sem afsalað hafa framleiðslurétti og jarðir sem ekki seljast á frjálsum markaði og aðstoða sveitarfélög með lánveitingum við eigendaskipti að jörðum.<br>
<a name="">&nbsp;&nbsp;&nbsp;&nbsp;&nbsp;Erindi, sem Jarðasjóði berast varðandi kaup og sölu jarða, skulu send til umsagnar stjórnum Búnaðarfélags Íslands og Stéttarsambands bænda áður en þau eru afgreidd.<br>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;Jarðasjóði ríkisins er heimilt að kaupa jarðir sem svo er ástatt um er hér greinir, enda hafi sveitarstjórn hafnað forkaupsrétti:
<dl compact>
<dt><a name="">1.</dt><dd>jarðir sem ekki seljast með eðlilegum hætti en eigandi þeirra verður að hætta búskap vegna aldurs eða vanheilsu,</dd>
<dt><a name="">2.</dt><dd>jarðir sem hafa óhagstæð búskaparskilyrði og eru án framleiðsluréttar,</dd>
<dt><a name="">3.</dt><dd>jarðir sem eru afskekktar og liggja illa við samgöngum,</dd>
<dt><a name="">4.</dt><dd>jarðir sem eigendur hafa ekki tök á að sitja lengur vegna áhvílandi skulda, enda sitji seljendur jarðarinnar áfram,</dd>
<dt><a name="">5.</dt><dd>jarðir sem hreppsnefndir hafa hafnað forkaupsrétti á en jarðanefnd sýslunnar mælir með að Jarðasjóður kaupi,</dd>
<dt><a name="">6.</dt><dd>jarðir sem hlunnindi eða önnur sérstök verðmæti fylgja eða eru þýðingarmiklar fyrir sveitarfélög til að koma betra skipulagi á byggð,</dd>
<dt><a name="">7.</dt><dd>jarðir sem heppilegar teljast til almennra útilífsnota.</dd></dl>
<br><a name=""><center>3. gr.</center>
<a name="">&nbsp;&nbsp;&nbsp;&nbsp;&nbsp;Við ákvörðun kaupverðs skv. 2. gr. skal höfð hliðsjón af gangverði hliðstæðra jarða sé þess kostur. Náist ekki samkomulag um kaupverð skal mat dómkvaddra manna ráða.<br>
<br><a name=""><center>4. gr.</center>
<a name="">&nbsp;&nbsp;&nbsp;&nbsp;&nbsp;Tekjur Jarðasjóðs eru:
<dl compact>
<dt><a name="">a.</dt><dd>andvirði seldra ríkisjarða,</dd>
<dt><a name="">b.</dt><dd>afgjald ríkisjarða sem eru á forræði landbúnaðarráðuneytisins,</dd>
<dt><a name="">c.</dt><dd>framlag á fjárlögum ár hvert sem nauðsynlegt er talið til þess að sjóðurinn geti gegnt hlutverki sínu.</dd></dl>
<br><a name=""><center>5. gr.</center>
<a name="">&nbsp;&nbsp;&nbsp;&nbsp;&nbsp;Heimilt er að selja jarðir sjóðsins sveitarfélögum eða upprekstrarfélögum sem þær tilheyra, svo og einstaklingum eða félagasamtökum.<br>
<a name="">&nbsp;&nbsp;&nbsp;&nbsp;&nbsp;Þá er heimilt, að fengnum meðmælum jarðanefndar, að selja jarðir þessar öðrum jarðeigendum í sama sveitarfélagi til þess að bæta búrekstraraðstöðu þeirra. Ábúendur jarða, sem selt hafa jarðir sínar skv. 4. tölul. 2. gr., eiga rétt á að kaupa þær aftur ef þeir óska þess. Náist ekki samkomulag milli Jarðasjóðs og kaupanda skal mat dómkvaddra manna ráða.<br>
<br><a name=""><center>6. gr.</center>
<a name="">&nbsp;&nbsp;&nbsp;&nbsp;&nbsp;Jarðasjóður ríkisins er undanþeginn öllum opinberum gjöldum og sköttum af ónytjuðum jörðum sjóðsins, öðrum en fasteignaskatti og fjallskilum. Öll skjöl, sem gefin eru út af sjóðnum og í hans nafni, skulu undanþegin stimpil- og þinglýsingargjöldum.<br>
<a name="">&nbsp;&nbsp;&nbsp;&nbsp;&nbsp;Nú er fasteign seld á nauðungaruppboði eða við gjaldþrotaskipti og ber þá uppboðshaldara að rannsaka hvort eignin sé veðsett Jarðasjóði og geta þess í uppboðsgerðinni. Ef svo reynist skal landbúnaðarráðuneytinu gert aðvart svo tímanlega að unnt sé að mæta eða láta mæta við uppboðið.<br>
<br><a name=""><center>7. gr.</center>
<a name="">&nbsp;&nbsp;&nbsp;&nbsp;&nbsp;Heimilt er landbúnaðarráðherra að setja með reglugerð nánari ákvæði um framkvæmd laga þessara.<br>
<a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi. Jafnframt fellur úr gildi VI. kafli <a href="/altext/stjtnr.html#1976065">jarðalaga, nr. 65/1976</a>, sbr. breytingu með <a href="/altext/stjtnr.html#1984090?g11">11. gr. laga nr. 90/1984</a>, 39.–46. gr.<br>
<br><center><em>Samþykkt á Alþingi 13. maí 1992.</em></center></html>
