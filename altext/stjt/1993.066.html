<html><title>1993&nbsp;&nbsp;nr. 66&nbsp;&nbsp;6. maí/ Lög um breytingu á lögum um Evrópska efnahagssvæðið, nr. 2/1993.
 Þingskjal 1137, 116. löggjafarþing 440. mál: #A Evrópskt efnahagssvæði #  (brottfall ákvæða er varða Sviss)</title>
<!-- A_440 M_l C_1137 R_9 T_1 V_66_1993 Þ_116 -->
<META DATE="1993-05-05-17-37">
<small>[prenta <a href="http://www.althingi.is/dba-bin/prentaups2.pl?lnr=/text/116/sgmllog/1993066.440.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/116/lw/1993066.440">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 1137, 116. löggjafarþing <a HREF="/dba-bin/ferill.pl?ltg=116&mnr=440">440. mál</a>: Evrópskt efnahagssvæði (brottfall ákvæða er varða Sviss).</i><br><em>Lög nr. 66 6. maí 1993.</em><hr><br><center><strong><font size="+2"><a href="/altext/stjt/1993.002.html">Lög um breytingu á lögum um Evrópska efnahagssvæðið, nr. 2/1993</a>.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við 1. gr. laganna bætast þrír nýir töluliðir, svohljóðandi:
<dl compact>
<dt><a name="">4.</dt><dd>bókun um breytingu á samningnum um Evrópska efnahagssvæðið, milli Efnahagsbandalags Evrópu, Kola- og stálbandalags Evrópu og aðildarríkja þessara bandalaga annars vegar og Austurríkis, Finnlands, Íslands, Liechtensteins, Noregs og Svíþjóðar hins vegar, sem undirrituð var í Brussel hinn 17. mars 1993;</dd>
<dt><a name="">5.</dt><dd>bókun um breytingu á samningnum milli EFTA-ríkjanna um stofnun eftirlitsstofnunar og dómstóls, milli Austurríkis, Finnlands, Íslands, Liechtensteins, Noregs og Svíþjóðar, sem undirrituð var í Brussel hinn 17. mars 1993;</dd>
<dt><a name="">6.</dt><dd>bókun um breytingu á samningnum um fastanefnd EFTA-ríkjanna, milli Austurríkis, Finnlands, Íslands, Liechtensteins, Noregs og Svíþjóðar, sem undirrituð var í Brussel hinn 17. mars 1993.</dd></dl>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Við 2. gr. laganna bætast tvær nýjar málsgreinar, svohljóðandi:<br>
<a name="">&nbsp;&nbsp;&nbsp;&nbsp;&nbsp;Inngangsorð og 1.–7. gr. bókunarinnar, sem vísað er til í 4. tölul. 1. gr., um breytingu á samningnum um Evrópska efnahagssvæðið, skulu hafa lagagildi hér á landi. Sama gildir um ákvæði 15. gr. bókunarinnar er varða 81. og 82. gr. EES-samningsins, 21. gr. bókunarinnar, að svo miklu leyti sem greinin á við meginmál samningsins, og 22. gr. hennar.<br>
<a name="">&nbsp;&nbsp;&nbsp;&nbsp;&nbsp;Þau ákvæði bókunarinnar, sem vísað er til í 3. mgr., eru prentuð sem fskj. V með lögum þessum.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Ákvæði 1. gr. laga þessara öðlast þegar gildi.<br>
<a name="">&nbsp;&nbsp;&nbsp;&nbsp;&nbsp;Ákvæði 2. gr. laganna öðlast gildi um leið og bókunin, sem vísað er til í 4. tölul. 1. gr., öðlast gildi að því er Ísland varðar.<br>
<br><center><b>Fylgiskjal V.</b></center><center><b>BÓKUN UM BREYTINGU Á SAMNINGNUM<br>
UM EVRÓPSKA EFNAHAGSSVÆÐIÐ</b></center>EFNAHAGSBANDALAG EVRÓPU,<br>
KOLA- OG STÁLBANDALAG EVRÓPU,<br>
KONUNGSRÍKIÐ BELGÍA,<br>
KONUNGSRÍKIÐ DANMÖRK,<br>
SAMBANDSLÝÐVELDIÐ ÞÝSKALAND,<br>
LÝÐVELDIÐ GRIKKLAND,<br>
KONUNGSRÍKIÐ SPÁNN,<br>
LÝÐVELDIÐ FRAKKLAND,<br>
ÍRLAND,<br>
LÝÐVELDIÐ ÍTALÍA,<br>
STÓRHERTOGADÆMIÐ LÚXEMBORG,<br>
KONUNGSRÍKIÐ HOLLAND,<br>
LÝÐVELDIÐ PORTÚGAL,<br>
HIÐ SAMEINAÐA KONUNGSRÍKI STÓRA-BRETLANDS OG NORÐUR-ÍRLANDS<br><br>OG<br><br>LÝÐVELDIÐ AUSTURRÍKI,<br>
LÝÐVELDIÐ FINNLAND,<br>
LÝÐVELDIÐ ÍSLAND,<br>
FURSTADÆMIÐ LIECHTENSTEIN,<br>
KONUNGSRÍKIÐ NOREGUR,<br>
KONUNGSRÍKIÐ SVÍÞJÓÐ,<br><br>sem nefnast hér á eftir SAMNINGSAÐILAR;<br><br>ÞAR EÐ samningurinn um Evrópska efnahagssvæðið, hér á eftir nefndur EES-samningurinn, var undirritaður í Óportó hinn 2. maí 1992;<br><br>ÞAR EÐ kveðið er á um það í 2. mgr. 129. gr. EES-samningsins að samningsaðilar skuli fullgilda eða samþykkja hann í samræmi við stjórnskipuleg skilyrði hvers um sig;<br><br>ÞAR EÐ ljóst er að einn undirritunaraðilanna að EES-samningnum, Ríkjasambandið Sviss, hefur ekki tök á að fullgilda EES-samninginn;<br><br>ÞAR EÐ hinir undirritunaraðilarnir að EES-samningnum halda enn fast við markmið hans og eru staðráðnir í að hrinda samningnum í framkvæmd eins fljótt og auðið er;<br><br>ÞAR EÐ ákveða þarf nýjan gildistökudag EES-samningsins;<br><br>ÞAR EÐ setja þarf sérstök ákvæði um gildistöku EES-samningsins gagnvart Furstadæminu Liechtenstein;<br><br>ÞAR EÐ gera þarf nokkrar breytingar á EES-samningnum sökum þess að Sviss mun ekki fullgilda hann;<br><br>ÞAR EÐ æskilegt er að hafa meðal slíkra breytinga ákvæði sem sýnir vilja samningsaðila til að gera Sviss kleift að taka þátt í EES síðar meir;<br><br>HAFA ÁKVEÐIÐ að gera eftirfarandi viðbótarbókun:<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;1. EES-samningurinn, eins og honum er breytt með bókun þessari, skal öðlast gildi daginn sem bókun þessi öðlast gildi, milli Efnahagsbandalags Evrópu, Kola- og stálbandalags Evrópu, aðildarríkja þeirra og Lýðveldisins Austurríkis, Lýðveldisins Finnlands, Lýðveldisins Íslands, Konungsríkisins Noregs og Konungsríkisins Svíþjóðar.<br>
<a name="">&nbsp;&nbsp;&nbsp;&nbsp;&nbsp;2. Að því er varðar Furstadæmið Liechtenstein skal EES-samningurinn, eins og honum er breytt með bókun þessari, öðlast gildi þann dag sem EES-ráðið ákveður og að því tilskildu að
<dl compact>
<dt><a name="">—</dt><dd>EES-ráðið hafi ákveðið að skilyrði b-liðar 121. gr. EES-samningsins, nánar tiltekið um að góð framkvæmd EES-samningsins raskist ekki, hafi verið fullnægt; og</dd>
<dt><a name="">—</dt><dd>EES-ráðið hafi tekið viðeigandi ákvarðanir, einkum að því er varðar beitingu þeirra ákvarðana gagnvart Liechtenstein sem EES-ráðið og sameiginlega EES-nefndin hafa þegar tekið.</dd></dl>
<a name="">&nbsp;&nbsp;&nbsp;&nbsp;&nbsp;3. Liechtenstein skal vera heimilt að eiga þátt í ákvörðunum EES-ráðsins skv. 2. mgr. hér að framan.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;1. Þar eð Ríkjasambandið Sviss hefur ekki fullgilt EES-samninginn og er ekki aðili að honum skal tilvísun í inngangsorðunum að samningnum til „RÍKJASAMBANDSINS SVISS“ sem eins af samningsaðilunum felld niður.<br>
<a name="">&nbsp;&nbsp;&nbsp;&nbsp;&nbsp;2. Í stað b-liðar 2. gr. EES-samningsins kemur eftirfarandi: hugtakið „EFTA-ríki“ merkir Lýðveldið Austurríki, Lýðveldið Finnland, Lýðveldið Ísland, Konungsríkið Noregur, Konungsríkið Svíþjóð og, með þeim skilyrðum sem eru sett í 2. mgr. 1. gr. bókunarinnar um breytingu á samningnum um Evrópska efnahagssvæðið, Furstadæmið Liechtenstein.<br>
<a name="">&nbsp;&nbsp;&nbsp;&nbsp;&nbsp;3. EES-samningnum skal enn fremur breytt í samræmi við 3.–20. gr. bókunar þessarar.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Í 120. gr. koma orðin „bókunum 41 og 43“ í stað „bókunum 41, 43 og 44“.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Í 1. mgr. 126. gr. koma orðin „Konungsríkisins Noregs og Konungsríkisins Svíþjóðar“ í stað „Konungsríkisins Noregs, Konungsríkisins Svíþjóðar og Ríkjasambandsins Sviss“.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Í stað 1. mgr. 128. gr. kemur eftirfarandi:<br>
<a name="">&nbsp;&nbsp;&nbsp;&nbsp;&nbsp;Evrópuríki sem gengur í bandalagið er skylt, og Ríkjasambandinu Sviss eða öðru Evrópuríki sem gengur í EFTA heimilt, að sækja um að gerast aðili að samningi þessum. Það skal senda EES-ráðinu umsókn sína.<br>
<br><a name=""><center>6. gr.</center><a name="">&nbsp;&nbsp;&nbsp;&nbsp;&nbsp;Í stað 3. mgr. 129. gr. kemur eftirfarandi:<br>
<a name="">&nbsp;&nbsp;&nbsp;&nbsp;&nbsp;3.  Samningur þessi öðlast gildi þann dag og með þeim skilyrðum sem kveðið er á um í bókuninni um breytingu á samningnum um Evrópska efnahagssvæðið.<br>
<br><a name=""><center>7. gr.</center><a name="">&nbsp;&nbsp;&nbsp;&nbsp;&nbsp;Í 11. tölul. bókunar 1 um altæka aðlögun kemur „gildistökudag“ í stað „3. mgr. 129. gr.“<br>
<br><a name=""><center>15. gr.</center><a name="">&nbsp;&nbsp;&nbsp;&nbsp;&nbsp;Eftirfarandi ákvæði EES-samningsins:
<dl compact>
<dt><a name="">—</dt><dd>a-, b-, d-, e- og f-liðir 81. gr.;</dd>
<dt><a name="">—</dt><dd>82. gr.;</dd>
<dt><a name="">—</dt><dd>fyrsta og önnur undirgrein 2. mgr. bókunar 30;</dd>
<dt><a name="">—</dt><dd>a-, b- og c-liðir 1. mgr. 1. gr., 1., 3. og 4. mgr. 4. gr., fyrsta og önnur undirgrein 3. mgr. 5. gr. í bókun 31 og</dd>
<dt><a name="">—</dt><dd>bókun 32</dd></dl>
öðlast gildi 1. janúar 1994.<br>
<br><a name=""><center>21. gr.</center><a name="">&nbsp;&nbsp;&nbsp;&nbsp;&nbsp;Ákvæði, tilvísanir, sérstök aðlögun, tímabil og dagsetningar, sem varða Liechtenstein í EES-samningnum, eins og honum er breytt með bókun þessari, öðlast þá fyrst gildi er samningurinn, eins og honum er breytt með bókun þessari, hefur öðlast gildi gagnvart Liechtenstein í samræmi við 2. mgr. 1. gr. bókunar þessarar.<br>
<br><a name=""><center>22. gr.</center><a name="">&nbsp;&nbsp;&nbsp;&nbsp;&nbsp;1. Bókun þessi er gerð í einu frumriti á dönsku, ensku, finnsku, frönsku, grísku, hollensku, íslensku, ítölsku, norsku, portúgölsku, spænsku, sænsku og þýsku og er hver þessara texta jafngildur.<br>
<a name="">&nbsp;&nbsp;&nbsp;&nbsp;&nbsp;2. Samningsaðilar skulu fullgilda eða samþykkja bókun þessa í samræmi við stjórnskipuleg skilyrði hvers um sig.<br>
<a name="">&nbsp;&nbsp;&nbsp;&nbsp;&nbsp;Henni skal komið í vörslu hjá aðalskrifstofu ráðs Evrópubandalaganna sem skal senda hverjum hinna samningsaðilanna staðfest endurrit.<br>
<a name="">&nbsp;&nbsp;&nbsp;&nbsp;&nbsp;Fullgildingar- eða samþykktarskjölunum skal komið í vörslu hjá aðalskrifstofu ráðs Evrópubandalaganna sem skal tilkynna öllum hinum samningsaðilunum það.<br>
<a name="">&nbsp;&nbsp;&nbsp;&nbsp;&nbsp;3. Bókun þessi skal öðlast gildi 1. júlí 1993 að því tilskildu að samningsaðilarnir, sem um getur í 1. mgr. 1. gr., hafi komið fullgildingar- eða samþykktarskjölum sínum vegna EES-samningsins og bókunar þessarar í vörslu fyrir þann dag. Eftir þann dag öðlast bókun þessi gildi fyrsta dag næsta mánaðar eftir að síðustu skjölunum hefur verið komið í vörslu. Sé þeim hins vegar komið í vörslu þegar færri en fimmtán dagar eru að upphafi næsta mánaðar öðlast bókun þessi ekki gildi fyrr en fyrsta dag annars mánaðar eftir að skjölunum var komið í vörslu.<br>
<a name="">&nbsp;&nbsp;&nbsp;&nbsp;&nbsp;4. Að því er Liechtenstein varðar skal bókun þessi öðlast gildi þegar það hefur komið fullgildingarskjölum sínum vegna EES-samningsins og bókunar þessarar í vörslu, þann dag sem EES-ráðið ákveður með þeim skilyrðum sem eru sett í 2. mgr. 1. gr.<br>
<br><center><em>Samþykkt á Alþingi 5. maí 1993.</em></center></html>
