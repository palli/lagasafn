<html><title>1993&nbsp;&nbsp;nr. 79&nbsp;&nbsp;18. maí/ Lög um Menningarsjóð.
 Þingskjal 1286, 116. löggjafarþing 306. mál: #A Menningarsjóður #  (heildarlög)</title>
<!-- A_306 M_l C_1286 R_9 T_1 V_79_1993 Þ_116 -->
<META DATE="1993-05-08-16-50">
<small>[prenta <a href="http://www.althingi.is/dba-bin/prentaups2.pl?lnr=/text/116/sgmllog/1993079.306.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/116/lw/1993079.306">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 1286, 116. löggjafarþing <a HREF="/dba-bin/ferill.pl?ltg=116&mnr=306">306. mál</a>: Menningarsjóður (heildarlög).</i><br><em>Lög nr. 79 18. maí 1993.</em><hr><br><center><strong><font size="+2">Lög um Menningarsjóð.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Hlutverk Menningarsjóðs er að veita fjárhagslegan stuðning til útgáfu þeirra bóka á íslenskri tungu sem verða mega til eflingar íslenskri menningu. Sérstök áhersla skal lögð á að efla útgáfu fræðirita, handbóka, orðabóka og menningarsögulegra rita. Jafnframt veitir sjóðurinn fjárhagslegan stuðning annarri skyldri starfsemi eftir nánari ákvæðum í reglugerð.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Stjórn Menningarsjóðs er skipuð þremur mönnum. Skulu þeir, ásamt jafnmörgum varamönnum, kosnir hlutfallskosningu á Alþingi eftir hverjar alþingiskosningar. Menntamálaráðherra skipar formann úr hópi hinna kjörnu stjórnarmanna.<br>
<a name="">&nbsp;&nbsp;&nbsp;&nbsp;&nbsp;Stjórn Menningarsjóðs hefur með höndum árlega úthlutun styrkja úr sjóðnum.<br>
<a name="">&nbsp;&nbsp;&nbsp;&nbsp;&nbsp;Stjórn Menningarsjóðs gerir árlega áætlun um tekjur og gjöld sjóðsins og skal hún borin undir menntamálaráðherra til samþykktar. Kostnaður vegna starfsemi sjóðsins greiðist úr Menningarsjóði.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Til Menningarsjóðs falla árlega þessar tekjur:
<dl compact>
<dt><a name="">a.</dt><dd>Gjald af aðgöngumiðum að kvikmynda- og skuggamyndasýningum og dansleikjum skv. <a href="/altext/stjtnr.html#1970058?g8">8. gr. laga nr. 58/1970</a>, um skemmtanaskatt.</dd>
<dt><a name="">b.</dt><dd>Fjárveiting sem veitt er í fjárlögum hverju sinni.</dd></dl>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Menntamálaráðherra setur nánari ákvæði í reglugerð um framkvæmd laga þessara.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi. Samtímis falla úr gildi <a href="/altext/stjtnr.html#1957050">lög nr. 50/1957</a>, með síðari breytingum, um menningarsjóð og menntamálaráð.<br>
<br><center><b>Ákvæði til bráðabirgða.</b></center><a name="">&nbsp;&nbsp;&nbsp;&nbsp;&nbsp;Á árinu 1993 skulu 15 milljónir króna frá uppgjöri Bókaútgáfu Menningarsjóðs renna til Menningarsjóðs í stað framlags á fjárlögum.<br><a name="">&nbsp;&nbsp;&nbsp;&nbsp;&nbsp;Á árinu 1993 skal a-liður 3. gr. ekki koma til framkvæmda.<br><a name="">&nbsp;&nbsp;&nbsp;&nbsp;&nbsp;Menntamálaráð, sem kosið var af Alþingi samkvæmt <a href="/altext/stjtnr.html#1957050">lögum nr. 50/1957</a>, með síðari breytingum, um menningarsjóð og menntamálaráð, skal leyst frá störfum við gildistöku laga þessara.<br><br><center><em>Samþykkt á Alþingi 8. maí 1993.</em></center></html>
