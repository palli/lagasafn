<html><title>1993&nbsp;&nbsp;nr. 134&nbsp;&nbsp;31. desember/ Lög um iðnaðarmálagjald.
 Þingskjal 441, 117. löggjafarþing 278. mál: #A iðnaðarmálagjald #  (heildarlög)</title>
<!-- A_278 M_l C_441 R_9 T_1 V_134_1993 Þ_117 -->
<META DATE="1993-12-17-14-30">
<small>[prenta <a href="http://www.althingi.is/dba-bin/prentaups2.pl?lnr=/text/117/sgmllog/1993134.278.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/117/lw/1993134.278">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 441, 117. löggjafarþing <a HREF="/dba-bin/ferill.pl?ltg=117&mnr=278">278. mál</a>: iðnaðarmálagjald (heildarlög).</i><br><em>Lög nr. 134 31. desember 1993.</em><hr><br><center><strong><font size="+2">Lög um iðnaðarmálagjald.</font></strong></center>
<br><a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;Leggja skal 0,08% gjald, iðnaðarmálagjald, á allan iðnað í landinu eins og hann er skilgreindur í 2. gr. Skal gjaldstofn þess vera velta skv. 11. gr. laga um virðisaukaskatt að meðtalinni veltu sem undanþegin er virðisaukaskatti skv. 12. gr. þeirra laga.<br>
<a name="">&nbsp;&nbsp;&nbsp;&nbsp;&nbsp;Óheimilt er að leggja gjaldið við verð á vöru eða þjónustu iðnfyrirtækja.<br>
<a name="">&nbsp;&nbsp;&nbsp;&nbsp;&nbsp;Um álagningu og innheimtu iðnaðarmálagjalds fer samkvæmt ákvæðum VIII.XIV. kafla laga um tekjuskatt og eignarskatt eftir því sem við á.<br>
<a name="">&nbsp;&nbsp;&nbsp;&nbsp;&nbsp;Í ríkissjóð skal renna 0,5% af innheimtu iðnaðarmálagjalds skv. 1. mgr. vegna kostnaðar ríkissjóðs við innheimtu þess.<br>
<a name="">&nbsp;&nbsp;&nbsp;&nbsp;&nbsp;Iðnaðarmálagjald má draga frá tekjum þess rekstrarárs þegar stofn til þess myndaðist.<br>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;Til iðnaðar telst öll starfsemi sem fellur undir atvinnugreinanúmer 200499, 848 og 865867 í atvinnuvegaflokkun Hagstofunnar.<br>
<a name="">&nbsp;&nbsp;&nbsp;&nbsp;&nbsp;Undanþegin gjaldinu er eftirfarandi starfsemi:<br>
<dl compact>
<dt><a name="">1.</dt><dd>Fyrirtæki að öllu leyti í eign opinberra aðila svo og fyrirtæki sem stofnuð eru samkvæmt sérstökum lögum til að vera eign opinberra aðila að verulegu leyti nema annars sé getið í þeim lögum.</dd>
<dt><a name="">2.</dt><dd>Fiskiðnaður, atvinnugreinanúmer 203, 204, 312, 313, 314; slátrun og kjötiðnaður, atvinnugreinanúmer 201; mjólkuriðnaður, atvinnugreinanúmer 202, sbr. atvinnuvega-flokkun Hagstofunnar.</dd></dl>
<br><a name=""><center>3. gr.</center>
<a name="">&nbsp;&nbsp;&nbsp;&nbsp;&nbsp;Tekjur af iðnaðarmálagjaldi renna til Samtaka iðnaðarins. Tekjunum skal varið til þess að vinna að eflingu iðnaðar og iðnþróunar í landinu. Þau skulu senda iðnaðarráðuneytinu árlega skýrslu um ráðstöfun andvirðis teknanna.<br>
<br><a name=""><center>4. gr.</center>
<a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi. Skal í fyrsta sinn lagt á iðnaðarmálagjald samkvæmt þeim árið 1994 á gjaldstofn ársins 1993. Jafnframt falla úr gildi <a href="/altext/stjtnr.html#1975048">lög nr. 48/1975</a>, um iðnaðarmálagjald.<br>
<br><center><em>Samþykkt á Alþingi 17. desember 1993.</em></center></html>
