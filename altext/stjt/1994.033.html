<html><title>1994&nbsp;&nbsp;nr. 33&nbsp;&nbsp;25. apríl/ Lög um slysavarnaráð.
 Þingskjal 928, 117. löggjafarþing 235. mál: #A slysavarnaráð # </title>
<!-- A_235 M_l C_928 R_9 T_1 V_33_1994 Þ_117 -->
<META DATE="1994-04-12-14-30">
<small>[prenta <a href="http://www.althingi.is/dba-bin/prentaups2.pl?lnr=/text/117/sgmllog/1994033.235.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/117/lw/1994033.235">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 928, 117. löggjafarþing <a HREF="/dba-bin/ferill.pl?ltg=117&mnr=235">235. mál</a>: slysavarnaráð.</i><br><em>Lög nr. 33 25. apríl 1994.</em><hr><br><center><strong><font size="+2">Lög um slysavarnaráð.</font></strong></center>
<br><a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;Stofna skal slysavarnaráð sem heyrir undir heilbrigðisráðherra. Landlæknisembættið skal hafa með hendi daglega framkvæmdastjórn ráðsins.<br>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;Tilgangur slysavarnaráðs er að stuðla að fækkun slysa. Þeim tilgangi skal
        ráðið ná með því að:<br>
<dl compact>
<dt><a name="">a.</dt><dd>    móta reglur sem miða að því að slys séu skilmerkilega
          skráð og sú skráning sé samræmd, jafnframt því sem séð verði um
          úrvinnslu þeirra upplýsinga og útgáfu á slysatölum,</dd>
<dt><a name="">b.</dt><dd>    vera ríkisstjórn, ráðherra og öðrum aðilum til ráðuneytis um
          allt er lýtur að slysavörnum,</dd>
<dt><a name="">c.</dt><dd>    gera tillögur til heilbrigðisyfirvalda um áhersluatriði í
          slysavörnum á hverjum tíma,</dd>
<dt><a name="">d.</dt><dd>    stuðla að rannsóknum á orsökum og afleiðingum slysa,</dd>
<dt><a name="">e.</dt><dd>    hvetja til samræmingar á störfum þeirra aðila sem vinna að
          slysavörnum,</dd>
<dt><a name="">f.</dt><dd>    fylgjast með nýjungum og reynslu annarra þjóða í
          slysavörnum,</dd>
<dt><a name="">g.</dt><dd>    halda landsþing um slysavarnir annað hvert ár.</dd></dl>
<br><a name=""><center>3. gr.</center>
<a name="">&nbsp;&nbsp;&nbsp;&nbsp;&nbsp;Heilbrigðisráðherra skipar níu fulltrúa í slysavarnaráð, tilnefnda af eftirtöldum aðilum: landlæknisembættinu, og skal sá vera formaður, dómsmálaráðherra, Landsbjörg, læknadeild Háskóla Íslands, Sambandi íslenskra tryggingafélaga, Slysavarnafélagi Íslands, Tryggingastofnun ríkisins, Umferðarráði og Vinnueftirliti ríkisins.<br>
<a name="">&nbsp;&nbsp;&nbsp;&nbsp;&nbsp;Slysavarnaráð skal skipað til fjögurra ára í senn.<br>
<a name="">&nbsp;&nbsp;&nbsp;&nbsp;&nbsp;Varamenn skulu skipaðir með sama hætti.<br>
<br><a name=""><center>4. gr.</center>
<a name="">&nbsp;&nbsp;&nbsp;&nbsp;&nbsp;Samræmd slysaskrá, sbr. a-lið 2. gr., skal varðveitt hjá landlækni. Ráðið mótar reglur um framkvæmd skráningar og aðgang að upplýsingum úr skránni.<br>
<br><a name=""><center>5. gr.</center>
<a name="">&nbsp;&nbsp;&nbsp;&nbsp;&nbsp;Slysavarnaráði skal úthlutað fjármunum til reksturs í sérstökum lið sem fellur undir embætti landlæknis á fjárlögum.<br>
<br><a name=""><center>6. gr.</center>
<a name="">&nbsp;&nbsp;&nbsp;&nbsp;&nbsp;Slysavarnaráð gerir árlega áætlun um ráðstöfun á því fé sem til þess er veitt.<br>
<br><a name=""><center>7. gr.</center>
<a name="">&nbsp;&nbsp;&nbsp;&nbsp;&nbsp;Slysavarnaráð sendir ráðuneytinu í lok hvers árs skýrslu um störf þess.<br>
<br><a name=""><center>8. gr.</center>
<a name="">&nbsp;&nbsp;&nbsp;&nbsp;&nbsp;Ráðherra er heimilt að setja nánari ákvæði um störf slysavarnaráðs í reglugerð.<br>
<br><a name=""><center>9. gr.</center>
<a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. janúar 1995.<br>
<br><center><em>Samþykkt á Alþingi 12. apríl 1994.</em></center></html>
