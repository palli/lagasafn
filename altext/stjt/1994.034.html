<html><title>1994&nbsp;&nbsp;nr. 34&nbsp;&nbsp;15. apríl/ Lög um breytingu á lögum nr. 99/1993, um framleiðslu, verðlagningu og sölu á búvörum, með síðari breytingum. 
 Þingskjal 910, 117. löggjafarþing 341. mál: #A framleiðsla og sala á búvörum #  (innflutningur búvara, tollskrárviðauki)</title>
<!-- A_341 M_l C_910 R_9 T_1 V_34_1994 Þ_117 -->
<META DATE="1994-04-06-15-02">
<small>[prenta <a href="http://www.althingi.is/dba-bin/prentaups2.pl?lnr=/text/117/sgmllog/1994034.341.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/117/lw/1994034.341">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 910, 117. löggjafarþing <a HREF="/dba-bin/ferill.pl?ltg=117&mnr=341">341. mál</a>: framleiðsla og sala á búvörum (innflutningur búvara, tollskrárviðauki).</i><br><em>Lög nr. 34 15. apríl 1994.</em><hr><br><center><strong><font size="+2">Lög um breytingu á <a href="/altext/stjtnr.html#1993099">lögum nr. 99/1993</a>, um framleiðslu, verðlagningu og sölu á búvörum, með síðari breytingum. </font></strong></center>
<br><a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;52. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Vegna aðgerða við stjórn á framleiðslu og sölu landbúnaðarvara er innflutningur óheimill á þeim vörum sem tilgreindar eru í viðauka I með lögum þessum og flokkast í þar til greind tollskrárnúmer nema að fengnu leyfi landbúnaðarráðherra. Ráðherra getur í reglugerð, sem hann setur um nánari framkvæmd leyfisveitinga, ákveðið að innflutningur þessara vara skuli tímabundið vera frjáls.<br>
<a name="">&nbsp;&nbsp;&nbsp;&nbsp;&nbsp;Viðaukar með lögum þessum skulu hafa lagagildi.Verði gerðar breytingar á flokkun vara í tollskrárnúmerum samkvæmt þeim skulu ákvæði 1. mgr. þessarar greinar og 72. gr. laga þessara einnig taka til vara í þeim undirflokkum sem þannig verða til eftir því sem við á.<br>
<a name="">&nbsp;&nbsp;&nbsp;&nbsp;&nbsp;Áður en ákvarðanir eru teknar um innflutning samkvæmt þessari grein skal leita álits og tillagna Framleiðsluráðs landbúnaðarins.<br>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;4. mgr. 53. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Ráðherra getur þrátt fyrir ákvæði þessarar greinar heimilað innflutning á þeim vörum, sem greinin tekur til, í samræmi við ákvæði í fríverslunar- og milliríkjasamningum sem Ísland er aðili að.<br>
<br><a name=""><center>3. gr.</center>
<a name="">&nbsp;&nbsp;&nbsp;&nbsp;&nbsp;72. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Landbúnaðarráðherra er heimilt, til þess að jafna samkeppnisstöðu innlendra og innfluttra vara, að leggja verðjöfnunargjöld á innfluttar landbúnaðarvörur sem tilgreindar eru í viðauka I og II með lögum þessum og jafnframt eru framleiddar hér á landi. Verðjöfnun á unnum og/eða samsettum vörum miðast við þátt landbúnaðarhráefna í verði þeirra.<br>
<a name="">&nbsp;&nbsp;&nbsp;&nbsp;&nbsp;Verðjöfnunargjöld samkvæmt þessari grein skulu innheimt við tollafgreiðslu og renna í ríkissjóð.<br>
<a name="">&nbsp;&nbsp;&nbsp;&nbsp;&nbsp;Fjárhæð verðjöfnunargjalds má að hámarki vera mismunur annars vegar á
        innlendu verði hráefnis sem ákveðið er skv. 1. tölul. og hins vegar
        erlendu viðmiðunarverði sem ákveðið er skv. 2. tölul.:<br>
<dl compact>
<dt><a name="">1.</dt><dd>    Innlent verð skal ákveðið í eftirfarandi röð:</dd><dl compact>
<dt><a name="">1.1.</dt><dd>    Umsamið innlent viðmiðunarverð í fríverslunar- og milliríkjasamningum sem Ísland er aðili að og bókunum við þá og tekur til hlutaðeigandi innflutnings.</dd>
<dt><a name="">1.2.</dt><dd>    Samkvæmt IV. kafla laga þessara ef verð er ákveðið og birt í samræmi við þær reglur.</dd>
<dt><a name="">1.3.</dt><dd>    Í samræmi við reglur <a href="/altext/stjtnr.html#1987097?g6">6. gr. laga nr. 97/1987</a>, um
            vörugjald.</dd></dl>
<dt><a name="">2.</dt><dd>    Erlent viðmiðunarverð skal ákveðið þannig eftir því sem við á um hlutaðeigandi innflutning:</dd><dl compact>
<dt><a name="">2.1.</dt><dd>    Viðmiðunarverð sem lagt er til grundvallar samkvæmt verðjöfnunarákvæðum í bókun 3 við samninginn um Evrópska efnahagssvæðið.</dd>
<dt><a name="">2.2.</dt><dd>    Viðmiðunarverð sem lagt er til grundvallar samkvæmt bókun 2 við samning milli Íslands og Efnahagsbandalags Evrópu.</dd>
<dt><a name="">2.3.</dt><dd>    Viðmiðunarverð sem lagt er til grundvallar í verðjöfnunarákvæðum í öðrum fríverslunarsamningum en skv. 2.1 og 2.2 sem Ísland er aðili að á hverjum tíma.</dd>
<dt><a name="">2.4.</dt><dd>    Viðmiðunarverð sem birt er sem heimsmarkaðsverð einstakra
            landbúnaðarhráefna af hálfu Evrópusambandsins eða
            fríverslunarsamtaka, og skal ráðherra ákveða nánar í reglugerð við
            hvaða verð miðað er á hverri hráefnistegund. Komi í ljós að
            framleiðendur vöru eigi kost á að kaupa hráefni á lægra verði en
            birtu viðmiðunarverði samkvæmt framangreindu í að minnsta kosti
            þrjá mánuði er ráðherra heimilt að ákveða tímabundið að miða við
            það verð sem sérstaklega ákvarðað viðmiðunarverð. Sé viðmiðunarverð
            ekki birt með framangreindum hætti skal viðmiðunarverð ákvarðað í
            samræmi við það verð sem framleiðendur eiga kost á að kaupa hráefni
            á.</dd></dl></dl>
<a name="">&nbsp;&nbsp;&nbsp;&nbsp;&nbsp;Landbúnaðarráðherra skal jafnan við ákvörðun verðjöfnunargjalds birta í reglugerð það innlenda og erlenda viðmiðunarverð sem notað er við ákvörðun gjaldsins.<br>
<a name="">&nbsp;&nbsp;&nbsp;&nbsp;&nbsp;Jafnan skal miða við verð á sama sölustigi nema annað leiði af ákvæðum fríverslunar- og milliríkjasamninga. Verðjöfnunargjöld má leggja á sem krónutölu á magneiningu eða sem hlutfallslegt gjald.<br>
<a name="">&nbsp;&nbsp;&nbsp;&nbsp;&nbsp;Ráðherra ákveður álagningu gjalda samkvæmt þessari grein í reglugerð. Álagning verðjöfnunargjalds skal vera í samræmi við þá skilmála sem kveðið er á um í fríverslunar- og milliríkjasamningum og takmarkast hverju sinni af því að verðjöfunargjald að viðbættum innflutningsgjöldum sé innan þeirra marka sem skilgreind eru í fríverslunar- og milliríkjasamningum sem Ísland er aðili að.<br>
<a name="">&nbsp;&nbsp;&nbsp;&nbsp;&nbsp;Við ákvörðun verðjöfnunargjalda skal ráðherra hafa sér til ráðuneytis nefnd þriggja manna. Skal einn skipaður án tilnefningar, annar af fjármálaráðherra og hinn þriðji af viðskiptaráðherra. Nefndin skal afla upplýsinga um verð sem álagning gjaldanna miðist við en jafnframt tryggja nauðsynlegt samráð milli ráðuneyta þannig að þess sé gætt að samanlögð álagning innflutningsgjalda sé innan þeirra marka sem greinir í 6. mgr. Náist ekki samkomulag í nefndinni skal ráðherra bera málið undir ríkisstjórn áður en ákvörðun er tekin um upphæð verðjöfnunargjalda.<br><a name="">&nbsp;&nbsp;&nbsp;&nbsp;&nbsp;Að því leyti sem eigi er ákveðið í lögum þessum eða reglugerð eða öðrum fyrirmælum settum samkvæmt lögum þessum um vöruflokkun, gjalddaga, innheimtu, lögvernd verðjöfnunargjalda, refsingar og aðra framkvæmd varðandi verðjöfnunargjöld skulu gilda eftir því sem við geta átt ákvæði <a href="/altext/stjtnr.html#1987055">tollalaga, nr. 55/1987</a>, með síðari breytingum.<br>
<a name="">&nbsp;&nbsp;&nbsp;&nbsp;&nbsp;Heimild landbúnaðarráðherra samkvæmt þessari grein skal koma í stað heimildar fjármálaráðherra skv. 120. gr. A í <a href="/altext/stjtnr.html#1987055">tollalögum, nr. 55/1987</a>, með síðari breytingum, að því er varðar þær vörur sem grein þessi tekur til.<br>
<br><a name=""><center>4. gr.</center>
<a name="">&nbsp;&nbsp;&nbsp;&nbsp;&nbsp;Í stað „3. mgr.“ í 2. mgr. 73. gr. laganna kemur: 7. mgr.<br>
<br><a name=""><center>5. gr.</center>
<a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><b>(VIÐAUKAR MYNDAÐIR)</b></center><center><em>Samþykkt á Alþingi 6. apríl 1994.</em></center></html>
