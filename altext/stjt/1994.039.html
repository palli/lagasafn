<html><title>1994&nbsp;&nbsp;nr. 39&nbsp;&nbsp;19. apríl/ Lög um breyting á lögum um Hæstarétt Íslands, nr. 75 21. júní 1973. 
 Þingskjal 906, 117. löggjafarþing 196. mál: #A Hæstiréttur Íslands #  (tala fastra dómara, varadómarar, afgreiðsla kærumála)</title>
<!-- A_196 M_l C_906 R_9 T_1 V_39_1994 Þ_117 -->
<META DATE="1994-04-06-14-30">
<small>[prenta <a href="http://www.althingi.is/dba-bin/prentaups2.pl?lnr=/text/117/sgmllog/1994039.196.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/117/lw/1994039.196">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 906, 117. löggjafarþing <a HREF="/dba-bin/ferill.pl?ltg=117&mnr=196">196. mál</a>: Hæstiréttur Íslands (tala fastra dómara, varadómarar, afgreiðsla kærumála).</i><br><em>Lög nr. 39 19. apríl 1994.</em><hr><br><center><strong><font size="+2"><a href="/altext/stjtnr.html#1973075">Lög um breyting á lögum um Hæstarétt Íslands, nr. 75 21. júní 1973</a>. </font></strong></center>
<br><a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;1. mgr. 2. gr. laganna verður svohljóðandi:<br>
<a name="">&nbsp;&nbsp;&nbsp;&nbsp;&nbsp;Hæstarétt skipa níu dómarar. Forseti Íslands skipar hæstaréttardómara.<br>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;2.–3. mgr. 3. gr. laganna verða svohljóðandi:<br>
<a name="">&nbsp;&nbsp;&nbsp;&nbsp;&nbsp;Ef kærður er úrskurður sem varðar rekstur máls í héraði, kærumálið er skriflega flutt og það varðar ekki mikilvæga hagsmuni getur einn dómari skipað dóm í því. Annars skulu þrír dómarar skipa dóm í kærumáli nema sérstaklega standi á. Þrír dómarar geta enn fremur skipað dóm í einkamáli ef úrslit þess varða ekki mikilvæga hagsmuni að mati dómsins. Þá geta þrír dómarar skipað dóm í opinberu máli ef almenna refsingin, sem liggur við broti, er ekki þyngri en sektir, varðhald eða fangelsi allt að átta árum.<br>
<a name="">&nbsp;&nbsp;&nbsp;&nbsp;&nbsp;Dómurinn ákveður hve margir dómarar skipa dóm í hverju máli. Þegar fimm eða sjö dómarar skipa dóm í máli skulu eiga þar sæti þeir sem eru elstir að starfsaldri við Hæstarétt, en dómari skv. 4. gr. verður þá ekki kvaddur til setu í dómi nema tölu dómara verði ekki náð í máli vegna forfalla eða vanhæfis reglulegra dómara.<br>
<br><a name=""><center>3. gr.</center>
<a name="">&nbsp;&nbsp;&nbsp;&nbsp;&nbsp;Við 1. mgr. 4. gr. laganna bætist nýr málsliður, svohljóðandi: Eins má fara að í einstaka málum ef sérstaklega stendur á vegna anna þótt sæti einskis hæstaréttardómara sé autt af áðurnefndum ástæðum.<br>
<br><a name=""><center>4. gr.</center>
<a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. júlí 1994. Sú viðbót, sem er gerð við 1. mgr. 4. gr. með 3. gr. þessara laga, fellur úr gildi 31. desember 1996.<br>
<br><center><em>Samþykkt á Alþingi 6. apríl 1994.</em></center></html>
