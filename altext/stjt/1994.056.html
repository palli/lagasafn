<html><title>1994&nbsp;&nbsp;nr. 56&nbsp;&nbsp;13. maí/ Lög um breyting á lögum nr. 65/1982, um skattskyldu innlánsstofnana, með síðari breytingum. 
 Þingskjal 1198, 117. löggjafarþing 294. mál: #A skattskylda innlánsstofnana #  (afskriftareikningur útlána)</title>
<!-- A_294 M_l C_1198 R_9 T_1 V_56_1994 Þ_117 -->
<META DATE="1994-05-04-14-30">
<small>[prenta <a href="http://www.althingi.is/dba-bin/prentaups2.pl?lnr=/text/117/sgmllog/1994056.294.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/117/lw/1994056.294">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 1198, 117. löggjafarþing <a HREF="/dba-bin/ferill.pl?ltg=117&mnr=294">294. mál</a>: skattskylda innlánsstofnana (afskriftareikningur útlána).</i><br><em>Lög nr. 56 13. maí 1994.</em><hr><br><center><strong><font size="+2">Lög um breyting á <a href="/altext/stjtnr.html#1982065">lögum nr. 65/1982</a>, um skattskyldu innlánsstofnana, með síðari breytingum. </font></strong></center>
<br><a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 1. gr. laganna:<br>
<dl compact>
<dt><a name="">1.</dt><dd>    Í stað orðanna „Viðskiptabankar, sparisjóðir,
          veðdeildir við innlánsstofnanir og opinberir
          fjárfestingarlánasjóðir“ í 1. mgr. kemur: Lánastofnanir aðrar en
          eignarleigufyrirtæki.</dd>
<dt><a name="">2.</dt><dd>    2. mgr. fellur brott.</dd></dl>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;3. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Heimildir til niðurfærslu viðskiptaskulda í 2. málsl. 3. tölul. 1. mgr. 31. gr. og 2. og 3. málsl. 5. tölul. 74. gr. laga um tekjuskatt og eignarskatt gilda ekki um skattskylda aðila samkvæmt lögum þessum.<br>
<a name="">&nbsp;&nbsp;&nbsp;&nbsp;&nbsp;Frá tekjum aðila sem skattskyldir eru samkvæmt lögum þessum má draga þau almennu og sérstöku framlög í afskriftareikning útlána sem gjaldfærð eru í rekstrarreikningi í samræmi við gildandi reglur um ársreikning þessara aðila. Staða afskriftareiknings útlána í árslok dregst frá við uppgjör á eignarskattsstofni.<br>
<a name="">&nbsp;&nbsp;&nbsp;&nbsp;&nbsp;Færsla á tillögum í afskriftareikning innan eigin fjár er ekki heimilt að draga frá tekjum. Þessi eiginfjárreikningur skal ekki dreginn frá við uppgjör á eignarskattsstofni.<br>
<br><a name=""><center>3. gr.</center>
<a name="">&nbsp;&nbsp;&nbsp;&nbsp;&nbsp;6. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Lánastofnanir skulu undanþegnar stimpilgjaldi af fjárskuldbindingum sem þær kunna að taka á sig.<br>
<br><a name=""><center>4. gr.</center>
<a name="">&nbsp;&nbsp;&nbsp;&nbsp;&nbsp;Heiti laganna verður: <b>Lög um skattskyldu lánastofnana.</b><br>
<br><a name=""><center>5. gr.</center>
<a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. janúar 1995 og koma til framkvæmda við álagningu tekjuskatts og eignarskatts á árinu 1996 vegna tekjuársins 1995.<br>
<br><center><b>Ákvæði til bráðabirgða.</b></center><a name="">&nbsp;&nbsp;&nbsp;&nbsp;&nbsp;Á því ári þegar lög þessi öðlast gildi skulu viðskiptabankar og sparisjóðir samkvæmt þeim leysa upp og færa til skattskyldra tekna þá upphæð sem stendur á afskriftareikningi útlána sem byggist á ákvæði <a href="/altext/stjtnr.html#1982065?g3">3. gr. laga nr. 65/1982</a>, sbr. <a href="/altext/stjtnr.html#1984051?g2">2. gr. laga nr. 51/1984</a>. Miða skal tekjufærslu við stöðu reikningsins 31. desember 1993.  Ákvæði 1. gr. laga þessara skulu síðan gilda um skattaleg reikningsskil viðkomandi skattaðila frá því tímamarki.<br><br><center><em>Samþykkt á Alþingi 4. maí 1994.</em></center></html>
