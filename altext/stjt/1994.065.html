<html><title>1994&nbsp;&nbsp;nr. 65&nbsp;&nbsp;19. maí/ Lög um breytingu á lögum nr. 81 3. ágúst 1988, um hollustuhætti og heilbrigðiseftirlit, ásamt síðari breytingum, vegna samningsins um Evrópska efnahagssvæðið. 
 Þingskjal 1242, 117. löggjafarþing 285. mál: #A hollustuhættir og heilbrigðiseftirlit #  (EES-reglur)</title>
<!-- A_285 M_l C_1242 R_9 T_1 V_65_1994 Þ_117 -->
<META DATE="1994-05-06-14-30">
<small>[prenta <a href="http://www.althingi.is/dba-bin/prentaups2.pl?lnr=/text/117/sgmllog/1994065.285.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/117/lw/1994065.285">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 1242, 117. löggjafarþing <a HREF="/dba-bin/ferill.pl?ltg=117&mnr=285">285. mál</a>: hollustuhættir og heilbrigðiseftirlit (EES-reglur).</i><br><em>Lög nr. 65 19. maí 1994.</em><hr><br><center><strong><font size="+2">Lög um breytingu á <a href="/altext/stjtnr.html#1988081">lögum nr. 81 3. ágúst 1988</a>, um hollustuhætti og heilbrigðiseftirlit, ásamt síðari breytingum, vegna samningsins um Evrópska efnahagssvæðið. </font></strong></center>
<br><a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;3. gr. laganna orðast svo:<br>
<dl compact>
<dt><a name="">3.1.</dt><dd>    Til þess að stuðla sem best að framkvæmd mengunarvarna setur ráðherra mengunarvarnareglugerð eða reglugerðir að höfðu samráði við önnur ráðuneyti sem fara með einstaka málaflokka er snerta umhverfismál og í samræmi við alþjóðasamninga sem Ísland er aðili að og gilda þær fyrir allt landið, lofthelgi og landhelgi.</dd>
<dt><a name="">3.2.</dt><dd>    Í mengunarvarnareglugerð eða öðrum reglugerðum skulu vera almenn ákvæði um:</dd><dl compact>
<dt><a name="">1.</dt><dd>    Starfsleyfi fyrir allan atvinnurekstur sem haft getur í för með sér mengun. Í reglugerð skulu m.a. vera ákvæði um staðarval, mengunarvarnir í einstökum atvinnugreinum og um rekstur og viðhald mengunarvarnaútbúnaðar.</dd>
<dt><a name="">2.</dt><dd>    Endurskoðun starfsleyfa vegna verulegra breytinga á atvinnurekstri eða vegna tækniþróunar.</dd>
<dt><a name="">3.</dt><dd>    Áhættumat fyrir nýjan og starfandi atvinnurekstur þar sem hætta er á stórslysum vegna aðferða og efna sem notuð eru við starfsemina og endurskoðun áhættumats, svo og upplýsingar sem ábyrgðaraðilum atvinnurekstrar er skylt að láta í té beri slys að höndum.</dd>
<dt><a name="">4.</dt><dd>    Eftirlit, skráningu og tilkynningarskyldu.</dd>
<dt><a name="">5.</dt><dd>    Umhverfisstjórn og eftirlitskerfi fyrirtækja, svo og viðurkenningar, úttektir og eftirlit með slíkum kerfum.</dd>
<dt><a name="">6.</dt><dd>    Umhverfismerki á vörur, m.a. um veitingu þeirra og gjaldtöku.</dd>
<dt><a name="">7.</dt><dd>    Eftirlit með flutningi úrgangs milli landa og tilkynningarskyldu aðila sem meðhöndla og flytja slíkan úrgang.</dd>
<dt><a name="">8.</dt><dd>    Úttekt á hugsanlegri mengunarhættu.</dd>
<dt><a name="">9.</dt><dd>    Meðferð vatns og sjávar í atvinnurekstri þar sem m.a. skulu fram koma viðmiðunarmörk vegna losunar tiltekinna efna.</dd>
<dt><a name="">10.</dt><dd>    Úrgangsefni, svo sem eyðingu sorps og annars úrgangs.</dd>
<dt><a name="">11.</dt><dd>    Frárennsli og skolp þar sem m.a. skulu koma fram reglur um hreinsun skolps og viðmiðunarmörk í frárennsli.</dd>
<dt><a name="">12.</dt><dd>    Varnir gegn vatnsmengun þar sem m.a. skulu koma fram viðmiðunarmörk og/eða gæðamarkmið fyrir grunnvatn og yfirborðsvatn.</dd>
<dt><a name="">13.</dt><dd>    Varnir gegn loftmengun þar sem m.a. skulu koma fram viðmiðunarmörk fyrir loftgæði.</dd>
<dt><a name="">14.</dt><dd>    Varnir gegn jarðvegsmengun og viðmiðunarmörk fyrir jarðveg.</dd>
<dt><a name="">15.</dt><dd>    Hávaða og titring þar sem fram koma viðmiðunarmörk fyrir leyfilegan hávaða og titring með hliðsjón af umhverfi.</dd>
<dt><a name="">16.</dt><dd>    Varmamengun þar sem fram skulu koma reglur um takmörkun slíks.</dd>
<dt><a name="">17.</dt><dd>    Önnur sambærileg atriði.</dd></dl><a name="">&nbsp;&nbsp;&nbsp;&nbsp;&nbsp;Enn fremur skal setja ákvæði um:<br><dl compact>
<dt><a name="">18.</dt><dd>    Undanþáguheimildir og hvaða takmörkun þær skuli háðar.</dd>
<dt><a name="">19.</dt><dd>    Valdsvið, skyldur og starfstilhögun heilbrigðisnefnda, heilbrigðisfulltrúa og Hollustuverndar ríkisins, svo og dagsektir.</dd></dl></dl>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 6. maí 1994.</em></center></html>
