<html><title>1995&nbsp;&nbsp;nr. 32&nbsp;&nbsp;6. mars/ Lög um breyting á lögum nr. 113/1990, um tryggingagjald, með síðari breytingum.
 Þingskjal 824, 118. löggjafarþing 236. mál: #A tryggingagjald #  (sérstakur gjaldflokkur)</title>
<!-- A_236 M_l C_824 R_9 T_1 V_32_1995 Þ_118 -->
<META DATE="1995-02-24-19-21">
<small>[prenta <a href="http://www.althingi.is/dba-bin/prentaups2.pl?lnr=/u4/text/118/sgmllog/1995032.236.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/118/lw/1995032.236">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 824, 118. löggjafarþing <a HREF="/dba-bin/ferill.pl?ltg=118&mnr=236">236. mál</a>: tryggingagjald (sérstakur gjaldflokkur).</i><br><em>Lög nr. 32 6. mars 1995.</em><hr><br><center><strong><font size="+2">Lög um breyting á <a href="/altext/stjt/1990.113.html">lögum nr. 113/1990</a>, um tryggingagjald, með síðari breytingum.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verði á 2. gr. laganna, sbr. <a href="/altext/stjt/1992.111.html">43. gr. laga nr. 111/1992</a>, <a href="/altext/stjt/1993.122.html">34. gr. laga nr. 122/1993</a> og <a href="/altext/stjt/1994.074.html">1. gr. laga nr. 74/1994</a>:<br>
<dl compact>
<dt><a name="">a.</dt><dd>Í stað hlutfallstölunnar 3% í 1. mgr. komi: 3,05%.</dd>
<dt><a name="">b.</dt><dd>2. mgr. orðast svo:</dd><br><a name="">&nbsp;&nbsp;&nbsp;&nbsp;&nbsp;Í sérstökum gjaldflokki skulu vera fiskveiðar, iðnaður, landbúnaður, hugbúnaðariðnaður, kvikmyndaiðnaður, gisting, veitingarekstur og útleiga bifreiða, sbr. upptalningu atvinnugreinanúmera í viðauka I við lög þessi.</dl>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;3. mgr. 12. gr. laganna, sbr. <a href="/altext/stjt/1993.122.html">37. gr. laga nr. 122/1993</a>, orðast svo:<br>
<a name="">&nbsp;&nbsp;&nbsp;&nbsp;&nbsp;Vegna tryggingagjalds á reiknað endurgjald manns sem stundar atvinnurekstur eða sjálfstæða starfsemi, maka hans og barna skal stofn gjaldsins vera sú fjárhæð sem greinir í 3. mgr. 6. gr. Er ekki skylt að gera sérstaka grein fyrir fjárhæðinni á launaframtali. Skipta skal gjaldstofni ársins jafnt á öll geiðslutímabil þess nema önnur skipting komi greinilega fram í skattgögnum gjaldanda.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Við lögin bætist svofelldur Viðauki I sem orðast svo ásamt fyrirsögn:<br>
<br><center><b>Viðauki I.</b></center><a name="">&nbsp;&nbsp;&nbsp;&nbsp;&nbsp;Í sérstökum gjaldflokki tryggingagjalds skulu vera eftirtaldar atvinnugreinar samkvæmt atvinnugreinaflokkun Hagstofu Íslands:
<table width = "100%"><tr><td align="" valign="TOP">01.1</td><td align="" valign="TOP">Jarðyrkja og garðyrkja.</td></tr>
<tr><td align="" valign="TOP">01.2</td><td align="" valign="TOP">Búfjárrækt.</td></tr>
<tr><td align="" valign="TOP">01.3</td><td align="" valign="TOP">Blandaður búskapur jarðyrkju og búfjárræktar.</td></tr>
<tr><td align="" valign="TOP">01.5</td><td align="" valign="TOP">Dýraveiðar og tengd þjónusta.</td></tr>
<tr><td align="" valign="TOP">02</td><td align="" valign="TOP">Skógrækt, skógarhögg og tengd þjónusta.</td></tr>
<tr><td align="" valign="TOP">05.01</td><td align="" valign="TOP">Fiskveiðar.</td></tr>
<tr><td align="" valign="TOP">05.02</td><td align="" valign="TOP">Rekstur seiða-, fiskeldis- og hafbeitarstöðva.</td></tr>
<tr><td align="" valign="TOP">10</td><td align="" valign="TOP">Kolanám og móvinnsla.</td></tr>
<tr><td align="" valign="TOP">11</td><td align="" valign="TOP">Vinnsla á hráolíu, jarðgasi o.fl.</td></tr>
<tr><td align="" valign="TOP">12</td><td align="" valign="TOP">Nám á úran- og þórínmálmgrýti.</td></tr>
<tr><td align="" valign="TOP">13</td><td align="" valign="TOP">Málmnám og málmvinnsla.</td></tr>
<tr><td align="" valign="TOP">14</td><td align="" valign="TOP">Námugröftur og vinnsla annarra hráefna úr jörðu.</td></tr>
<tr><td align="" valign="TOP">15</td><td align="" valign="TOP">Matvæla- og drykkjarvöruiðnaður.</td></tr>
<tr><td align="" valign="TOP">16</td><td align="" valign="TOP">Tóbaksiðnaður.</td></tr>
<tr><td align="" valign="TOP">17</td><td align="" valign="TOP">Textíliðnaður.</td></tr>
<tr><td align="" valign="TOP">18</td><td align="" valign="TOP">Fataiðnaður; sútun og litun loðskinna.</td></tr>
<tr><td align="" valign="TOP">19</td><td align="" valign="TOP">Leðuriðnaður.</td></tr>
<tr><td align="" valign="TOP">20</td><td align="" valign="TOP">Trjáiðnaður.</td></tr>
<tr><td align="" valign="TOP">21</td><td align="" valign="TOP">Pappírsiðnaður.</td></tr>
<tr><td align="" valign="TOP">22</td><td align="" valign="TOP">Útgáfustarfsemi og prentiðnaður.</td></tr>
<tr><td align="" valign="TOP">23</td><td align="" valign="TOP">Framleiðsla á koxi, olíuvörum og kjarnorkueldsneyti.</td></tr>
<tr><td align="" valign="TOP">24</td><td align="" valign="TOP">Efnaiðnaður.</td></tr>
<tr><td align="" valign="TOP">25</td><td align="" valign="TOP">Gúmmí- og plastvöruframleiðsla.</td></tr>
<tr><td align="" valign="TOP">26</td><td align="" valign="TOP">Gler-, leir- og steinefnaiðnaður.</td></tr>
<tr><td align="" valign="TOP">27</td><td align="" valign="TOP">Framleiðsla málma.</td></tr>
<tr><td align="" valign="TOP">28</td><td align="" valign="TOP">Málmsmíði og viðgerðir.</td></tr>
<tr><td align="" valign="TOP">29</td><td align="" valign="TOP">Vélsmíði og vélaviðgerðir.</td></tr>
<tr><td align="" valign="TOP">30</td><td align="" valign="TOP">Framleiðsla á skrifstofuvélum og tölvum.</td></tr>
<tr><td align="" valign="TOP">31</td><td align="" valign="TOP">Framleiðsla og viðgerðir annarra ótalinna rafmagnsvéla og -tækja.</td></tr>
<tr><td align="" valign="TOP">32</td><td align="" valign="TOP">Framleiðsla fjarskiptabúnaðar og -tækja.</td></tr>
<tr><td align="" valign="TOP">33</td><td align="" valign="TOP">Framleiðsla á lækningatækjum, mæli- og rannsóknartækjum, úrum o.fl.</td></tr>
<tr><td align="" valign="TOP">34</td><td align="" valign="TOP">Framleiðsla vélknúinna ökutækja annarra en vélhjóla.</td></tr>
<tr><td align="" valign="TOP">35</td><td align="" valign="TOP">Framleiðsla annarra farartækja.</td></tr>
<tr><td align="" valign="TOP">36</td><td align="" valign="TOP">Húsgagnaiðnaður, skartgripasmíði, hljóðfærasmíði, sportvörugerð, leikfangagerð og annar ótalinn iðnaður.</td></tr>
<tr><td align="" valign="TOP">37</td><td align="" valign="TOP">Endurvinnsla.</td></tr>
<tr><td align="" valign="TOP">52.7</td><td align="" valign="TOP">Viðgerðir á hlutum til einkanota og heimilisnota.</td></tr>
<tr><td align="" valign="TOP">55.1</td><td align="" valign="TOP">Hótel.</td></tr>
<tr><td align="" valign="TOP">55.2</td><td align="" valign="TOP">Orlofshús, bændagisting, tjaldstæði og önnur aðstaða til stuttrar dvalar.</td></tr>
<tr><td align="" valign="TOP">55.3</td><td align="" valign="TOP">Veitingahúsarekstur.</td></tr>
<tr><td align="" valign="TOP">55.52</td><td align="" valign="TOP">Sala á tilbúnum mat.</td></tr>
<tr><td align="" valign="TOP">71.1</td><td align="" valign="TOP">Bílaleiga.</td></tr>
<tr><td align="" valign="TOP">72.2</td><td align="" valign="TOP">Hugbúnaðargerð. Ráðgjöf og sala á hugbúnaði fellur ekki hér undir.</td></tr>
<tr><td align="" valign="TOP">92.11</td><td align="" valign="TOP">Framleiðsla kvikmynda og myndbanda.</td></tr></table><br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. apríl 1995 og koma til framkvæmda við staðgreiðslu tryggingagjalds frá þeim tíma og við álagningu tryggingagjalds á árinu 1996 á gjaldstofn ársins 1995. Þó skal 2. gr. gilda um skil launaframtala frá og með árinu 1995.<br>
<br><center><em>Samþykkt á Alþingi 24. febrúar 1995.</em></center></html>
