<html><title>1995&nbsp;&nbsp;nr. 44&nbsp;&nbsp;7. mars/ Lög um breytingu á lögum nr. 61/1994, um Rannsóknarráð Íslands.
 Þingskjal 863, 118. löggjafarþing 136. mál: #A rannsóknarráð Íslands #  (skipan ráðsins)</title>
<!-- A_136 M_l C_863 R_9 T_1 V_44_1995 Þ_118 -->
<META DATE="1995-02-24-22-18">
<small>[prenta <a href="http://www.althingi.is/dba-bin/prentaups2.pl?lnr=/u4/text/118/sgmllog/1995044.136.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/118/lw/1995044.136">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 863, 118. löggjafarþing <a HREF="/dba-bin/ferill.pl?ltg=118&mnr=136">136. mál</a>: rannsóknarráð Íslands (skipan ráðsins).</i><br><em>Lög nr. 44 7. mars 1995.</em><hr><br><center><strong><font size="+2">Lög um breytingu á <a href="/altext/stjt/1994.061.html">lögum nr. 61/1994</a>, um Rannsóknarráð Íslands.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;1. og 2. mgr. 3. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Menntamálaráðherra skipar ellefu einstaklinga í Rannsóknarráð Íslands til þriggja ára:<br>
<dl compact>
<dt><a name="">a.</dt><dd>Þrjá samkvæmt tillögum skóla á háskólastigi þar sem rannsóknir eru stundaðar og stofnana á sviði þjóðlegra fræða og Vísindafélags Íslendinga.</dd>
<dt><a name="">b.</dt><dd>Þrjá samkvæmt tillögum rannsóknastofnana atvinnuveganna og annarra rannsóknastofnana utan verksviðs menntamálaráðuneytis.</dd>
<dt><a name="">c.</dt><dd>Þrjá samkvæmt tillögum Alþýðusambands Íslands og Vinnuveitendasambands Íslands.</dd>
<dt><a name="">d.</dt><dd>Tvo án tilnefningar að höfðu samráði við ríkisstjórn.</dd></dl>
<a name="">&nbsp;&nbsp;&nbsp;&nbsp;&nbsp;Aðilar, sem tilnefna menn til setu í Rannsóknarráði Íslands skv. a-, b- og c-liðum hér að framan, skulu hver tilnefna tiltekinn fjölda einstaklinga samkvæmt nánari ákvæðum í reglugerð sem ráðherra setur. Menntamálaráðherra skipar þrjá úr hverjum hópi og tvo sem tilnefndir eru að höfðu samráði við ríkisstjórn eða alls ellefu einstaklinga. Við skipun í ráðið skal menntamálaráðherra gæta þess að jafnvægi sé á milli vísinda og tækni og tryggja sjálfstæði ráðsins þannig að það geti sinnt eftirlitshlutverki skv. 7. tölul. 2. gr. Þá skipar menntamálaráðherra jafnmarga varamenn úr hópi þeirra sem tilnefndir eru með sama hætti.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><b>Ákvæði til bráðabirgða.</b></center><a name="">&nbsp;&nbsp;&nbsp;&nbsp;&nbsp;3. gr. laga þessara kemur að fullu til framkvæmda þegar starfstími þess Rannsóknarráðs, sem fyrst var skipað árið 1994, rennur út. Menntamálaráðherra skipar þegar tvo fulltrúa í Rannsóknarráð Íslands samkvæmt tilnefningum Alþýðusambands Íslands og Vinnuveitendasambands Íslands og jafnmarga til vara og skal sú skipan gilda uns 3. gr. laga þessara kemur að fullu til framkvæmda. Nánar skal kveðið á um fyrirkomulag tilnefningar framangreindra samtaka í ákvæðum í reglugerð sem ráðherra setur.<br><br><center><em>Samþykkt á Alþingi 24. febrúar 1995.</em></center></html>
