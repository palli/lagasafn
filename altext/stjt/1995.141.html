<html><title>1995&nbsp;&nbsp;nr. 141&nbsp;&nbsp;19. desember/ Lög um breyting á lögum nr. 113/1990, um tryggingagjald, með síðari breytingum.
 Þingskjal 405, 120. löggjafarþing 134. mál: #A tryggingagjald #  (atvinnutryggingagjald o.fl.)</title>
<!-- A_134 M_l C_405 R_9 T_1 V_141_1995 Þ_120 -->
<META DATE="1995-12-15-19-32">
<small>[prenta <a href="http://www.althingi.is/dba-bin/prentaups2.pl?lnr=/text/120/sgmllog/1995141.134.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/120/lw/1995141.134">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 405, 120. löggjafarþing <a HREF="/dba-bin/ferill.pl?ltg=120&mnr=134">134. mál</a>: tryggingagjald (atvinnutryggingagjald o.fl.).</i><br><em>Lög nr. 141 19. desember 1995.</em><hr><br><center><strong><font size="+2">Lög um breyting á <a href="/altext/stjt/1990.113.html">lögum nr. 113/1990</a>, um tryggingagjald, með síðari breytingum.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við 1. gr. laganna bætist ný málsgrein, er verður 2. mgr., sem orðast svo:<br>
<a name="">&nbsp;&nbsp;&nbsp;&nbsp;&nbsp;Tryggingagjald samkvæmt lögum þessum er samsett af tveimur gjöldum, almennu tryggingagjaldi og atvinnutryggingagjaldi.<br>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;Í stað 1. mgr. 2. gr. laganna koma þrjár málsgreinar er orðast svo:<br>
<a name="">&nbsp;&nbsp;&nbsp;&nbsp;&nbsp;Atvinnutryggingagjald skal vera 1,5% af gjaldstofni skv. III. kafla. <br>
<a name="">&nbsp;&nbsp;&nbsp;&nbsp;&nbsp;Fyrir lok október ár hvert skal Atvinnuleysistryggingasjóður gefa fjármálaráðherra skýrslu um fjárhagslega stöðu sjóðsins þar sem gerð verði grein fyrir fyrirsjáanlegum útgjöldum á næsta fjárhagsári með hliðsjón af fyrirliggjandi spá Þjóðhagsstofnunar um atvinnuleysi og öðrum atriðum sem áhrif hafa á fjárhagslega stöðu sjóðsins. Ef niðurstaða skýrslunnar gefur tilefni til að breyta hundraðshluta atvinnutryggingagjalds skal fjármálaráðherra flytja frumvarp þar að lútandi á Alþingi.<br>
<a name="">&nbsp;&nbsp;&nbsp;&nbsp;&nbsp;Almennt tryggingagjald skal lagt á í tveimur gjaldflokkum, sérstökum og almennum. Í sérstökum gjaldflokki, sbr. 4. mgr., skal hundraðshluti gjaldsins vera 2,05% af gjaldstofni og í almennum gjaldflokki, sbr. 5. mgr., skal hundraðshluti gjaldsins vera 5,35% af gjaldstofni.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;3. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Tekjur af atvinnutryggingagjaldi skulu renna til Atvinnuleysistryggingasjóðs.<br>
<a name="">&nbsp;&nbsp;&nbsp;&nbsp;&nbsp;Tekjum af almennu tryggingagjaldi skal ráðstafað sem hér segir:<br>
<dl compact>
<dt><a name="">1.</dt><dd>Vinnueftirlit ríkisins fái í sinn hlut sem nemi allt að 0,08% af gjaldstofni skv. III. kafla. Þetta hlutfall skal ákveðið með reglugerð sem félagsmálaráðuneytið setur í samráði við stjórn stofnunarinnar fyrir eitt ár í senn.</dd>
<dt><a name="">2.</dt><dd>Tekjur af almennu tryggingagjaldi umfram það sem ákveðið er í 1. tölul. renni til Tryggingastofnunar ríkisins til að fjármagna lífeyris- og slysatryggingar almannatrygginga eftir reglum sem fjármálaráðherra setur með reglugerð.</dd></dl>
<a name="">&nbsp;&nbsp;&nbsp;&nbsp;&nbsp;Um hlutdeild opinberra byggingarsjóða í almennu tryggingagjaldi fer eftir ákvæðum laga um Húsnæðisstofnun ríkisins, svo og ákvæðum lánsfjárlaga og fjárlaga hverju sinni.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 3. mgr. 6. gr. laganna:<br>
<dl compact>
<dt><a name="">a.</dt><dd>Í stað fjárhæðarinnar „720.000“ í 2. málsl. kemur: 748.224.</dd>
<dt><a name="">b.</dt><dd>3. málsl. fellur brott.</dd></dl>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Í stað orðsins „tryggingagjalds“ í viðauka I við lögin kemur: almenns tryggingagjalds.<br>
<br><a name=""><center>6. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. janúar 1996 og koma til framkvæmda við staðgreiðslu tryggingagjalds á árinu 1996 og álagningu á árinu 1997.<br>
<br><center><em>Samþykkt á Alþingi 15. desember 1995.</em></center></html>
