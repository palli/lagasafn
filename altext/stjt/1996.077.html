<html><title>1996&nbsp;&nbsp;nr. 77&nbsp;&nbsp;5. júní/ Lög um breyting á lögum nr. 66/1995, um grunnskóla.
 Þingskjal 1109, 120. löggjafarþing 501. mál: #A grunnskóli #  (yfirfærsla til sveitarfélaga)</title>
<!-- A_501 M_l C_1109 R_9 T_1 V_77_1996 Þ_120 -->
<META DATE="1996-05-29-17-42">
<small>[prenta <a href="http://www.althingi.is/dba-bin/prentaups2.pl?lnr=/text/120/sgmllog/1996077.501.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/120/lw/1996077.501">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 1109, 120. löggjafarþing <a HREF="/dba-bin/ferill.pl?ltg=120&mnr=501">501. mál</a>: grunnskóli (yfirfærsla til sveitarfélaga).</i><br><em>Lög nr. 77 5. júní 1996.</em><hr><br><center><strong><font size="+2">Lög um breyting á <a href="/altext/stjt/1995.066.html">lögum nr. 66/1995</a>, um grunnskóla.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við 10. gr. laganna bætist ný málsgrein, svohljóðandi: <br>
<a name="">&nbsp;&nbsp;&nbsp;&nbsp;&nbsp;Samband íslenskra sveitarfélaga hefur frumkvæði að lausn málefna grunnskólans sem varða fleiri en eitt sveitarfélag, ef þeim er ekki skipað með öðrum hætti í lögum, reglugerðum eða með samkomulagi aðila.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Við 11. gr. laganna bætist ný málsgrein, svohljóðandi:<br>
<a name="">&nbsp;&nbsp;&nbsp;&nbsp;&nbsp;Sveitarfélag getur falið byggðasamlagi um rekstur grunnskóla þau réttindi og skyldur sem á sveitarfélagi hvíla samkvæmt lögum þessum.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Við 21. gr. laganna bætast fjórar nýjar málsgreinar, svohljóðandi:<br>
<a name="">&nbsp;&nbsp;&nbsp;&nbsp;&nbsp;Eignarhlut ríkisins í skólahúsnæði skal afskrifa í 15 jöfnum áföngum og hann þannig yfirfærður til þeirra sveitarfélaga sem annast og kosta viðhald húsnæðisins. Skal það gert með því að lækka í lok hvers árs eignarhlut ríkisins, eins og hann er skráður hjá Fasteignamati ríkisins 1. ágúst 1996, um 6<small><sup>2</sup></small>/<small><sub>3</sub></small>%, í fyrsta skipti 31. desember 1996. Jafnframt hækki eignarhlutur sveitarfélaga samsvarandi.<br>
<a name="">&nbsp;&nbsp;&nbsp;&nbsp;&nbsp;Verði breyting á verkaskiptingu ríkis og sveitarfélaga þannig að skólahúsnæði er ráðstafað til rekstrar á vegum ríkisins skal samsvarandi yfirfærsla á eignarhlut sveitarfélags eiga sér stað á 15 árum frá sveitarfélagi til ríkis.<br>
<a name="">&nbsp;&nbsp;&nbsp;&nbsp;&nbsp;Ákvæði þessarar greinar eiga þó ekki við um húsnæði og aðstöðu sem framhaldsskólar hafa afnot af, svo sem íþróttahús og önnur íþróttamannvirki. Enn fremur eru undanskildir skólastjóra- og kennarabústaðir, óbyggðar lóðir og landréttindi.<br>
<a name="">&nbsp;&nbsp;&nbsp;&nbsp;&nbsp;Menntamálaráðherra setur nánari ákvæði um framkvæmd þessarar greinar í reglugerð að höfðu samráði við Samband íslenskra sveitarfélaga.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;1. mgr. 26. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Starfstími grunnskóla skal á hverju skólaári vera níu mánuðir. Kennsludagar skulu ekki vera færri en 170.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Ákvæði til bráðabirgða í lögunum orðast svo:<br>
<a name="">&nbsp;&nbsp;&nbsp;&nbsp;&nbsp;Ákvæði 3. gr. um einsetinn grunnskóla skal komið að fullu til framkvæmda að átta árum liðnum frá gildistöku laga þessara.<br>
<a name="">&nbsp;&nbsp;&nbsp;&nbsp;&nbsp;Ákvæði 2. mgr. 27. gr. um vikulegan kennslutíma á hvern nemanda skal koma til framkvæmda á árabilinu 19952001 sem hér segir:<br>
<a name="">&nbsp;&nbsp;&nbsp;&nbsp;&nbsp;Haustið 1995 fjölgar kennslustundum um sex, þannig að vikulegur kennslustundafjöldi nemenda verður að lágmarki sem hér segir:
<p>1.4. bekkur: 26 kennslustundir,</p>
<p>5.7. bekkur: 29, 31 og 33 kennslustundir,</p>
<p>8.10. bekkur: 34 kennslustundir.</p><br>
<a name="">&nbsp;&nbsp;&nbsp;&nbsp;&nbsp;Haustið 1996 fjölgi kennslustundum um 10, þannig:
<p>1.4. bekkur: 27 kennslustundir,</p>
<p>5.7. bekkur: 30, 32 og 34 kennslustundir,</p>
<p>8.10. bekkur: 35 kennslustundir.</p><br>
<a name="">&nbsp;&nbsp;&nbsp;&nbsp;&nbsp;Haustið 1997 fjölgi kennslustundum um 5, þannig:
<p>1.4. bekkur: 28 kennslustundir,</p>
<p>5.7. bekkur: 31, 32 og 34 kennslustundir,</p>
<p>8.10. bekkur: 35 kennslustundir.</p><br>
<a name="">&nbsp;&nbsp;&nbsp;&nbsp;&nbsp;Haustið 1998 fjölgi kennslustundum um 5, þannig:
<p>1.4. bekkur: 29 kennslustundir,</p>
<p>5.7. bekkur: 32, 32 og 34 kennslustundir,</p>
<p>8.10. bekkur: 35 kennslustundir.</p><br>
<a name="">&nbsp;&nbsp;&nbsp;&nbsp;&nbsp;Haustið 1999 fjölgi kennslustundum um 5, þannig:
<p>1.4. bekkur: 30 kennslustundir,</p>
<p>5.7. bekkur: 32, 32 og 35 kennslustundir,</p>
<p>8.10. bekkur: 35 kennslustundir.</p><br>
<a name="">&nbsp;&nbsp;&nbsp;&nbsp;&nbsp;Haustið 2000 fjölgi kennslustundum um 5, þannig:
<p>1.4. bekkur: 30 kennslustundir,</p>
<p>5.7. bekkur: 33, 33, 35 kennslustundir,</p>
<p>8.10. bekkur: 36 kennslustundir.</p><br>
<a name="">&nbsp;&nbsp;&nbsp;&nbsp;&nbsp;Haustið 2001 fjölgi kennslustundum um 7, þannig:
<p>1.4. bekkur: 30 kennslustundir,</p>
<p>5.7. bekkur: 35 kennslustundir,</p>
<p>8.10. bekkur: 37 kennslustundir.</p><br>
<br><a name=""><center>6. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi. Ákvæði 1. og 3. gr. koma til framkvæmda 1. ágúst 1996. Ákvæði 1. gr. skal endurskoða eigi síðar en 1. janúar 1999.<br>
<br><center><em>Samþykkt á Alþingi 29. maí 1996.</em></center></html>
