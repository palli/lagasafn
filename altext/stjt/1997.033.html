<html><title>1997&nbsp;&nbsp;nr. 33&nbsp;&nbsp;16. maí/ Lög um Bókasafnssjóð höfunda.
 Þingskjal 1115, 121. löggjafarþing 330. mál: #A Bókasafnssjóður höfunda # </title>
<!-- A_330 M_l C_1115 R_9 T_1 V_33_1997 Þ_121 -->
<META DATE="1997-05-07-17-23">
<small>[prenta <a href="http://www.althingi.is/dba-bin/prentaups2.pl?lnr=/text/121/sgmllog/1997033.330.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/121/lw/1997033.330">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 1115, 121. löggjafarþing <a HREF="/dba-bin/ferill.pl?ltg=121&mnr=330">330. mál</a>: Bókasafnssjóður höfunda.</i><br><em>Lög nr. 33 16. maí 1997.</em><hr><br><center><strong><font size="+2">Lög um Bókasafnssjóð höfunda.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Lög þessi taka til afnota bóka í almenningsbókasöfnum, sbr. <a href="/altext/stjtnr.html#1976050">lög nr. 50/1976</a>, Landsbókasafni Íslands  Háskólabókasafni, sbr. <a href="/altext/stjt/1994.071.html">lög nr. 71/1994</a>, skólasöfnum, sbr. <a href="/altext/stjt/1995.066.html">lög um grunnskóla, nr. 66/1995</a>, með síðari breytingum, og <a href="/altext/stjt/1996.080.html">lög um framhaldsskóla, nr. 80/1996</a>, og bókasöfnum í stofnunum sem kostuð eru af ríkissjóði eða sveitarfélögum.<br>
<a name="">&nbsp;&nbsp;&nbsp;&nbsp;&nbsp;Lögin taka til bóka á prenti, í hljóðriti og í stafrænu formi.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Í fjárlögum ár hvert skal veita framlag til Bókasafnssjóðs höfunda sem úthlutað er úr samkvæmt lögum þessum til rithöfunda, þýðenda, myndhöfunda og annarra rétthafa, enda séu bækur þeirra notaðar í þeim bókasöfnum sem lögin taka til.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Rétt til úthlutunar vegna afnota bóka í bókasöfnum eiga samkvæmt lögum þessum:
<dl compact>
<dt><a name="">1.</dt><dd>Rithöfundar, enda hafi bækur þeirra verið gefnar út á íslensku, nema um sé að ræða þýðingu eða endursamið verk, endursögn eða staðfærslu á texta úr erlendu máli.</dd>
<dt><a name="">2.</dt><dd>Þýðendur, svo og þeir sem enduryrkja, endursegja eða staðfæra erlendar bækur á íslensku.</dd>
<dt><a name="">3.</dt><dd>Myndhöfundar og tónskáld, enda séu hugverk þeirra hluti af þeim bókum sem getið er í 1. tölul. eða gefin út sem sjálfstæð rit á Íslandi.</dd>
<dt><a name="">4.</dt><dd>Aðrir sem átt hafa þátt í ritun þeirra bóka sem getið er í 1. og 3. tölul., enda sé framlag þeirra skráð í Íslenska bókaskrá frá Landsbókasafni Íslands  Háskólabókasafni.</dd></dl>
<a name="">&nbsp;&nbsp;&nbsp;&nbsp;&nbsp;1. mgr. á jafnframt við um bækur sem hljóðritaðar hafa verið eða skráðar til afnota og útlána með öðrum hætti.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Rétt til úthlutunar eftir andlát rétthafa skv. 3. gr. eiga:
<dl compact>
<dt><a name="">1.</dt><dd>Eftirlifandi maki.</dd>
<dt><a name="">2.</dt><dd>Eftirlifandi einstaklingur sem var í sambúð með rétthafa þegar hann lést, enda hafi sambúðin staðið í fimm ár hið skemmsta.</dd>
<dt><a name="">3.</dt><dd>Börn yngri en 18 ára, enda sé hitt foreldrið látið eða njóti ekki réttar samkvæmt lögum þessum.</dd></dl>
<a name="">&nbsp;&nbsp;&nbsp;&nbsp;&nbsp;Séu framangreindir vandamenn fleiri en einn skiptist úthlutunin jafnt á milli þeirra.<br>
<a name="">&nbsp;&nbsp;&nbsp;&nbsp;&nbsp;Rétthafar samkvæmt þessari grein fá aðeins helming af þeirri greiðslu sem rétthafa skv. 3. gr. hefði borið.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Úthluta skal árlega styrkjum úr Bókasafnssjóði eftir nánari ákvörðun stjórnar sjóðsins með hliðsjón af reglugerð, sbr. 2. mgr. 6. gr. Enn fremur skal úthluta til rétthafa í samræmi við lög þessi miðað við fjölda útlána bóka samkvæmt skrá um afnot bóka í bókasöfnum sem lög þessi gilda um. Fyrir hljóðrit og útgáfur í stafrænu formi er úthlutað á sama hátt.<br>
<a name="">&nbsp;&nbsp;&nbsp;&nbsp;&nbsp;Úthlutun skv. 3. og 4. gr. skal ákveðin á grundvelli skýrslna frá almenningsbókasöfnum, Landsbókasafni Íslands  Háskólabókasafni, skólasöfnum og öðrum bóka- og gagnasöfnum, að svo miklu leyti sem útlán þessara bókasafna eru tölvuskráð.<br>
<a name="">&nbsp;&nbsp;&nbsp;&nbsp;&nbsp;Fjárhæðir lægri er 1.000 kr. eru ekki greiddar út. Hámarksfjárhæð til einstakra rétthafa er 300.000 kr. Þessi mörk skulu endurskoðuð árlega með hliðsjón af verðlagsbreytingum.<br>
<br><a name=""><center>6. gr.</center><a name="">&nbsp;&nbsp;&nbsp;&nbsp;&nbsp;Stjórn Bókasafnssjóðs höfunda annast úthlutun samkvæmt lögum þessum. Skal hún skipuð af menntamálaráðherra til fjögurra ára, þannig: Tveir samkvæmt tilnefningu frá Rithöfundasambandi Íslands, einn samkvæmt tilnefningu frá Hagþenki  félagi höfunda fræðirita og kennslugagna, einn samkvæmt tilnefningu frá Myndstefi  Myndhöfundasjóði Íslands og formaður stjórnar án tilnefningar. Varamenn skulu skipaðir með sama hætti. Ekki skulu tilnefndir í stjórn sömu menn tvisvar í röð.<br>
<a name="">&nbsp;&nbsp;&nbsp;&nbsp;&nbsp;Menntamálaráðherra setur í reglugerð nánari ákvæði um úthlutun og aðra starfsemi sjóðsins, svo og um skráningarskyldu bókasafna og annarra gagnasafna og skýrslugerð þeirra.<br>
<br><a name=""><center>7. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. janúar 1998. Um leið fellur úr gildi 14. gr. laga um almenningsbókasöfn.<br>
<br><center><em>Samþykkt á Alþingi 7. maí 1997.</em></center></html>
