<html><title>1998&nbsp;&nbsp;nr. 32&nbsp;&nbsp;8. apríl/ Lög um breyting á umferðarlögum, nr. 50 30. mars 1987 (ábyrgðar- og slysatryggingar).
 Þingskjal 1109, 122. löggjafarþing 341. mál: #A umferðarlög #  (ábyrgðar- og slysatryggingar, síðara frv.)</title>
<!-- A_341 M_l C_1109 R_9 T_1 V_32_1998 Þ_122 -->
<META DATE="1998-03-31-16-38">
<small>[prenta <a href="http://www.althingi.is/dba-bin/prentaups2.pl?lnr=/text/122/sgmllog/1998032.341.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/122/lw/1998032.341">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 1109, 122. löggjafarþing <a HREF="/dba-bin/ferill.pl?ltg=122&mnr=341">341. mál</a>: umferðarlög (ábyrgðar- og slysatryggingar, síðara frv.).</i><br><em>Lög nr. 32 8. apríl 1998.</em><hr><br><center><strong><font size="+2">Lög um breyting á <a href="/altext/stjtnr.html#1987050">umferðarlögum, nr. 50 30. mars 1987</a> (ábyrgðar- og slysatryggingar).</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 91. gr. laganna:
<dl compact>
<dt><a name="">a.</dt><dd>Í stað 250.000.000 kr. í 2. mgr. kemur: 1.000 millj. kr., og í stað 50.000.000 kr. kemur: 175 millj. kr.</dd>
<dt><a name="">b.</dt><dd>Í stað Tryggingaeftirlitsins í 3. mgr. kemur: Vátryggingaeftirlitsins.</dd></dl>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;92. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Auk ábyrgðartryggingar skv. 91. gr. skal hver ökumaður sem ökutækinu stjórnar tryggður sérstakri slysatryggingu, enda hafi hann ekki notað ökutækið í algeru heimildarleysi, sbr. 2. mgr. 90. gr.<br>
<a name="">&nbsp;&nbsp;&nbsp;&nbsp;&nbsp;Vátryggingin skal tryggja bætur fyrir líkamstjón af völdum slyss, sem ökumaður verður fyrir við stjórn ökutækisins, enda verði slysið rakið til notkunar ökutækis í merkingu 88. gr.<br>
<a name="">&nbsp;&nbsp;&nbsp;&nbsp;&nbsp;Slasist vátryggingartaki sem farþegi í eigin ökutæki eða af völdum þess skal hann eiga rétt til bóta úr vátryggingu þessari, enda verði líkamstjónið rakið til notkunar ökutækis í merkingu 88. gr.<br>
<a name="">&nbsp;&nbsp;&nbsp;&nbsp;&nbsp;Vátryggingin skal tryggja hverjum tjónþola bætur allt að 75 millj. kr. vegna hvers einstaks tjónsatburðar. Vátryggingarfjárhæðin skal breytast í samræmi við reglu 3. mgr. 91. gr. Vátryggt skal hjá sama vátryggingafélagi og ábyrgðartryggir ökutækið.<br>
<a name="">&nbsp;&nbsp;&nbsp;&nbsp;&nbsp;Ef tjónþoli á rétt á skaðabótum vegna slyssins eftir lögum þessum eða öðrum skaðabótareglum lækka bætur úr þessari vátryggingu sem því nemur.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. júlí 1998. Jafnframt fellur úr gildi ákvæði til bráðabirgða í <a href="/altext/stjt/1997.048.html">lögum nr. 48 22. maí 1997</a>.<br>
<br><center><em>Samþykkt á Alþingi 31. mars 1998.</em></center></html>
