<html><title>1998&nbsp;&nbsp;nr. 76&nbsp;&nbsp;15. júní/ Lög um áfengis- og vímuvarnaráð.
 Þingskjal 1570, 122. löggjafarþing 479. mál: #A áfengis- og vímuvarnaráð # </title>
<!-- A_479 M_l C_1570 R_9 T_1 V_76_1998 Þ_122 -->
<META DATE="1998-06-05-16-56">
<small>[prenta <a href="http://www.althingi.is/dba-bin/prentaups2.pl?lnr=/text/122/sgmllog/1998076.479.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/122/lw/1998076.479">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 1570, 122. löggjafarþing <a HREF="/dba-bin/ferill.pl?ltg=122&mnr=479">479. mál</a>: áfengis- og vímuvarnaráð.</i><br><em>Lög nr. 76 15. júní 1998.</em><hr><br><center><strong><font size="+2">Lög um áfengis- og vímuvarnaráð.</font></strong></center>
<br><center><em>Áfengis- og vímuvarnaráð.</em></center><a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;Stofna skal áfengis- og vímuvarnaráð sem heyrir undir ráðherra heilbrigðismála.<br>
<a name="">&nbsp;&nbsp;&nbsp;&nbsp;&nbsp;Tilgangurinn með stofnun áfengis- og vímuvarnaráðs er að efla og styrkja áfengis- og vímuvarnir, sérstaklega meðal barna og ungmenna, og sporna við afleiðingum af neyslu áfengis og annarra vímuefna.<br>
<a name="">&nbsp;&nbsp;&nbsp;&nbsp;&nbsp;Markmiðið með starfsemi áfengis- og vímuvarnaráðs er að uppræta fíkniefnaneyslu og draga stórlega úr áfengisneyslu. Ráðið skal stuðla að samvinnu og samræmingu milli þeirra sem starfa að áfengis- og vímuvörnum, svo sem heilsugæslu og annarra heilbrigðisstofnana, félagsmálayfirvalda sveitarfélaga, löggæslu, menntakerfis, refsivörslukerfis og félagasamtaka.<br>
<br><center><em>Skipan áfengis- og vímuvarnaráðs.</em></center><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;Heilbrigðisráðherra skipar átta menn í áfengis- og vímuvarnaráð og jafnmarga til vara til fjögurra ára í senn. Til setu í áfengis- og vímuvarnaráði skal að jafnaði velja einstaklinga sem eru sérfróðir um áfengis- og vímuvarnir. Forsætisráðherra, dómsmálaráðherra, félagsmálaráðherra, fjármálaráðherra, heilbrigðisráðherra, menntamálaráðherra, utanríkisráðherra og Samband íslenskra sveitarfélaga tilnefna hver sinn fulltrúa. Varamenn skulu tilnefndir með sama hætti.<br>
<a name="">&nbsp;&nbsp;&nbsp;&nbsp;&nbsp;Heilbrigðisráðherra skipar formann og varaformann úr ráðinu.<br>
<br><center><em>Verkefni áfengis- og vímuvarnaráðs.</em></center><a name=""><center>3. gr.</center>
<a name="">&nbsp;&nbsp;&nbsp;&nbsp;&nbsp;Verkefni áfengis- og vímuvarnaráðs eru:
<dl compact>
<dt><a name="">1.</dt><dd>Að hafa eftirlit með að ákvæðum laga og reglugerða um áfengis- og vímuvarnir sé framfylgt, sem og stefnu ríkisstjórnar á hverjum tíma.</dd>
<dt><a name="">2.</dt><dd>Að vera ríkisstjórn og öðrum stjórnvöldum, þar á meðal staðbundnum nefndum sem starfa að áfengis- og vímuvörnum, til ráðuneytis um áfengis- og vímuvarnir, m.a. um þörf á meðferðarúrræðum, og gera tillögur um stefnu stjórnvalda á þessu sviði, með hliðsjón af niðurstöðum rannsókna.</dd>
<dt><a name="">3.</dt><dd>Að gera tillögur til heilbrigðisráðherra um veitingu styrkja úr Forvarnasjóði til verkefna á sviði áfengis- og vímuvarna.</dd>
<dt><a name="">4.</dt><dd>Að beita sér fyrir samhæfingu starfa þeirra sem vinna að áfengis- og vímuvörnum, sbr. 3. mgr. 1. gr., m.a. með því að halda reglulega samráðsfundi með fulltrúum þessara aðila.</dd>
<dt><a name="">5.</dt><dd>Að stuðla að rannsóknum á sviði áfengis- og vímuvarna, m.a. árlegum könnunum á áfengis- og vímuefnaneyslu barna og ungmenna, og fylgjast með tengslum áfengis- og fíkniefnanotkunar og afbrota.</dd>
<dt><a name="">6.</dt><dd>Að fylgjast með stöðu áfengis- og vímuvarna í grannríkjum og annast samskipti við hliðstæðar stofnanir í nágrannalöndunum.</dd>
<dt><a name="">7.</dt><dd>Að stuðla að útgáfu fræðslugagna um áfengis- og vímuvarnir og annast gagnasöfnun í vímuefnamálum þannig að hjá ráðinu séu nýjustu og haldbærustu upplýsingar um stöðu mála. Ráðið skal gefa út ársskýrslu um starfsemi sína og stöðu áfengis- og vímuvarna.</dd>
<dt><a name="">8.</dt><dd>Að annast önnur verkefni sem ráðherra eða ríkisstjórn felur ráðinu.</dd></dl>
<br><center><em>Dagleg starfsemi áfengis- og vímuvarnaráðs.</em></center><a name=""><center>4. gr.</center>
<a name="">&nbsp;&nbsp;&nbsp;&nbsp;&nbsp;Heilbrigðisráðherra ræður framkvæmdastjóra að fenginni umsögn áfengis- og vímuvarnaráðs. Framkvæmdastjóri stýrir daglegri starfsemi áfengis- og vímuvarnaráðs og ræður annað starfsfólk ráðsins.<br>
<br><center><em>Árlegt ráðstöfunarfé áfengis- og vímuvarnaráðs.</em></center><a name=""><center>5. gr.</center>
<a name="">&nbsp;&nbsp;&nbsp;&nbsp;&nbsp;Áfengis- og vímuvarnaráð hefur árlega eftirgreinda fjármuni til ráðstöfunar til að sinna hlutverki sínu:
<dl compact>
<dt><a name="">1.</dt><dd>Forvarnasjóð skv. <a href="/altext/stjt/1995.096.html">8. gr. laga nr. 96/1995</a>, um gjald af áfengi.</dd>
<dt><a name="">2.</dt><dd>Fjárveitingar samkvæmt fjárlögum hverju sinni.</dd>
<dt><a name="">3.</dt><dd>Framlög sem fyrirtæki eða aðrir kunna að leggja af mörkum til starfsemi á vegum ráðsins.</dd></dl>
<br><center><em>Reglugerðarheimild.</em></center><a name=""><center>6. gr.</center>
<a name="">&nbsp;&nbsp;&nbsp;&nbsp;&nbsp;Heilbrigðisráðherra setur með reglugerð nánari ákvæði um framkvæmd laga þessara, m.a. um ráðstöfun fjár úr Forvarnasjóði.<br>
<br><center><em>Gildistökuákvæði.</em></center><a name=""><center>7. gr.</center>
<a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. júlí 1998.<br>
<br><center><em>Samþykkt á Alþingi 5. júní 1998.</em></center></html>
