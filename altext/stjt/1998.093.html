<html><title>1998&nbsp;&nbsp;nr. 93&nbsp;&nbsp;16. júní/ Lög um breyting á lögum nr. 96/1995, um gjald af áfengi.
 Þingskjal 1548, 122. löggjafarþing 480. mál: #A gjald af áfengi # </title>
<!-- A_480 M_l C_1548 R_9 T_1 V_93_1998 Þ_122 -->
<META DATE="1998-06-04-18-41">
<small>[prenta <a href="http://www.althingi.is/dba-bin/prentaups2.pl?lnr=/text/122/sgmllog/1998093.480.sgml">uppsett</a> í dálka]<br>
Hægt er að <a href="http://www.althingi.is/dba-bin/sendwp.pl?lnr=/text/122/lw/1998093.480">sækja Word Perfect</a> útgáfu af skjalinu, sjá upplýsingar um <a href="http://www.althingi.is/~wwwadm/wp-mime.html">uppsetningu</a> á Netscape fyrir Word Perfect skjöl.]</small><br> <br>
<i> Þingskjal 1548, 122. löggjafarþing <a HREF="/dba-bin/ferill.pl?ltg=122&mnr=480">480. mál</a>: gjald af áfengi.</i><br><em>Lög nr. 93 16. júní 1998.</em><hr><br><center><strong><font size="+2">Lög um breyting á <a href="/altext/stjt/1995.096.html">lögum nr. 96/1995</a>, um gjald af áfengi.</font></strong></center>
<br><a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;Við 1. gr. laganna bætist ný málsgrein sem orðast svo:<br>
<a name="">&nbsp;&nbsp;&nbsp;&nbsp;&nbsp;Þrátt fyrir ákvæði 1. og 2. mgr. skulu vörur sem innihalda meira en 2,25% af vínanda, en eru óhæfar til neyslu og ekki er hægt að gera neysluhæfar, undanþegnar áfengisgjaldi. Ráðherra getur með reglugerð ákveðið nánar hvaða vörur falla hér undir.<br>
<br><a name=""><center>2. gr.</center>
<a name="">&nbsp;&nbsp;&nbsp;&nbsp;&nbsp;3. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Áfengisgjald skal vera sem hér segir á hvern sentilítra af vínanda í hverjum lítra hins áfenga drykkjar samkvæmt flokkun hans í tollskrá:
<dl compact>
<dt><a name="">1.</dt><dd>Af öli sem flokkast í vörulið 2203, svo og af vörum sem innihalda blöndur af öli og óáfengum drykk og flokkast í vörulið 2206: 58,70 kr. á hvern sentilítra umfram 2,25 sentilítra.</dd>
<dt><a name="">2.</dt><dd>Af víni sem flokkast undir vöruliði 2204 og 2205, svo og af gerjuðum drykkjarvörum í vörulið 2206 sem ekki hafa verið blandaðar annarri gerjaðri drykkjarvöru eða óáfengri drykkjarvöru, enda sé varan að hámarki 15% að styrkleika og innihaldi eingöngu vínanda sem myndast við gerjun, án hvers kyns eimingar: 52,80 kr. á hvern sentilítra umfram 2,25 sentilítra.</dd>
<dt><a name="">3.</dt><dd>Af öðru áfengi: 57,50 kr.</dd></dl>
<a name="">&nbsp;&nbsp;&nbsp;&nbsp;&nbsp;Gjald skv. 1. mgr. skal reiknast hlutfallslega á brot af sentilítra af vínanda og brot af lítra hins áfenga drykkjar.<br>
<a name="">&nbsp;&nbsp;&nbsp;&nbsp;&nbsp;Ef umbúðir vöru greina ekki magn eða styrkleika áfengis sem aðilar sem tilgreindir eru í 2. mgr. 2. gr. flytja til landsins eða fá sent erlendis frá er tollyfirvöldum heimilt að meta magn eða styrkleika áfengis og ákvarða gjald samkvæmt því.<br>
<br><a name=""><center>3. gr.</center>
<a name="">&nbsp;&nbsp;&nbsp;&nbsp;&nbsp;4. gr. laganna fellur brott og númeraröð annarra greina breytist til samræmis við það.<br>
<br><a name=""><center>4. gr.</center>
<a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 5. gr. laganna:
<dl compact>
<dt><a name="">a.</dt><dd>Í stað orðanna skattstjóra þar sem þeir eru heimilisfastir í 1. mgr. kemur: ríkisskattstjóra.</dd>
<dt><a name="">b.</dt><dd>Í stað orðanna Skattstjórar skulu hver í sínu umdæmi í 3. mgr. kemur: Ríkisskattstjóri skal.</dd></dl>
<br><a name=""><center>5. gr.</center>
<a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 7. gr. laganna:
<dl compact>
<dt><a name="">a.</dt><dd>1. málsl. 1. mgr. orðast svo: Áfengisgjald skal fellt niður eða endurgreitt í eftirtöldum tilvikum.</dd>
<dt><a name="">b.</dt><dd>5. tölul. 1. mgr. orðast svo: Af áfengi sem ferðamenn og farmenn hafa með sér inn í landið til eigin nota, að tilteknu hámarki sem fjármálaráðherra kveður á um í reglugerð.</dd>
<dt><a name="">c.</dt><dd>Við 1. mgr. bætast tveir nýir töluliðir er orðast svo:</dd><dl compact>
<dt><a name="">6.</dt><dd>Af áfengi, sem talið er upp í lyfjaskrá, til lækna og lyfsala til sölu sem lyf.</dd>
<dt><a name="">7.</dt><dd>Af áfengi til iðnþarfa samkvæmt nánari skilgreiningu fjármálaráðherra.</dd></dl>
<dt><a name="">d.</dt><dd>Orðin svo og lækna og lyfsala vegna áfengis sem talið er upp í lyfjaskrá og selt er sem lyf, sbr. 7. tölul. 1. mgr. 11. gr. áfengislaga, og áfengis sem selt er skv. 8. tölul. 1. mgr. 11. gr. sömu laga í 2. mgr. falla brott.</dd>
<dt><a name="">e.</dt><dd>Við greinina bætist ný málsgrein er orðast svo:</dd><br><a name="">&nbsp;&nbsp;&nbsp;&nbsp;&nbsp;Fjármálaráðherra setur með reglugerð nánari ákvæði um framkvæmd þessarar greinar, m.a. um skilyrði niðurfellingar eða endurgreiðslu.</dl>
<br><a name=""><center>6. gr.</center>
<a name="">&nbsp;&nbsp;&nbsp;&nbsp;&nbsp;8. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Af innheimtu áfengisgjaldi þeirra sem eru gjaldskyldir skv. 1. mgr. 2. gr. skal 1% renna í Forvarnasjóð. Tilgangur sjóðsins skal vera að stuðla að forvörnum gegn áfengis- og fíkniefnaneyslu. Styrki skal veita úr sjóðnum til forvarnastarfa á verkefnagrundvelli. Áfengis- og vímuvarnaráð gerir tillögur til heilbrigðisráðherra um veitingu styrkja úr Forvarnasjóði.<br>
<a name="">&nbsp;&nbsp;&nbsp;&nbsp;&nbsp;Af innheimtu áfengisgjaldi þeirra sem eru gjaldskyldir skv. 1. mgr. 2. gr. skulu 0,3% renna til áfengiseftirlits lögregluyfirvalda.<br>
<br><a name=""><center>7. gr.</center>
<a name="">&nbsp;&nbsp;&nbsp;&nbsp;&nbsp;Orðin og 4. í 9. gr. laganna falla brott.<br>
<br><a name=""><center>8. gr.</center>
<a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. júlí 1998. Við gildistöku laganna falla úr gildi <a href="/altext/stjtnr.html#1970058">lög nr. 58/1970</a>, um skemmtanaskatt.<br>
<br><center><em>Samþykkt á Alþingi 4. júní 1998.</em></center></html>
