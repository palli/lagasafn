<html><title>2000&nbsp;&nbsp;nr. 151&nbsp;&nbsp;20. desember/ Lög um breytingu á lögum um jöfnun flutningskostnaðar á sementi, nr. 62 30. apríl 1973, með síðari breytingum.
 Þingskjal 606, 126. löggjafarþing 214. mál: #A jöfnun flutningskostnaðar á sementi #  (stjórnarmenn o.fl.)</title>
<!-- A_214 M_l C_606 R_9 T_1 V_151_2000 Þ_126 -->
<META DATE="2000-12-16-12-02">
Aðrar útgáfur af skjalinu: <a href="/pdf/thingskjal.php4?lthing=126&amp;lokaskjal=214">PDF</a> <A href="/dba-bin/sendwp.pl?lnr=/text/126/lw/2000151.214">Word Perfect</a>.<br><br> 
<i> Þingskjal 606, 126. löggjafarþing <a HREF="/dba-bin/ferill.pl?ltg=126&mnr=214">214. mál</a>: jöfnun flutningskostnaðar á sementi (stjórnarmenn o.fl.).</i><br><em>Lög nr. 151 20. desember 2000.</em><hr><br><center><strong><font size="+2"><a href="/altext/stjtnr.html#1973062">Lög um breytingu á lögum um jöfnun flutningskostnaðar á sementi, nr. 62 30. apríl 1973</a>, með síðari breytingum.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 2. gr. laganna:
<dl compact>
<dt><a name="">a.</dt><dd>2. mgr. orðast svo:</dd><br><a name="">&nbsp;&nbsp;&nbsp;&nbsp;&nbsp;Flutningsjöfnunargjaldið skal reikna og greiða á hvert selt tonn af sementi. Skulu innlendir framleiðendur og innflytjendur, sem stunda endursölu á sementi á minnst tveimur verslunarstöðum sem jafnframt eru aðaltollhafnir, greiða gjaldið til flutningsjöfnunarsjóðs sements af sölu í hverjum mánuði eigi síðar en á síðasta virka degi að tveimur mánuðum liðnum frá lokum sölumánaðar. Flutningsjöfnunargjald af öðru innfluttu sementi skal innheimt með aðflutningsgjöldum. Annast tollstjórar innheimtuna og skulu þeir skila gjaldinu til flutningsjöfnunarsjóðs sements.<br>
<dt><a name="">b.</dt><dd>Við bætist ný málsgrein er orðast svo:</dd><br><a name="">&nbsp;&nbsp;&nbsp;&nbsp;&nbsp;Þrátt fyrir 1. mgr. skal ekki leggja flutningsjöfnunargjald á sement sem notað er til framleiðslu á viðgerðarefnum eða tilbúnum múrblöndum. Flutningsjöfnunarsjóður greiðir ekki flutningskostnað á sementi til þeirra nota.</dl>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;1. málsl. 5. gr. laganna orðast svo: Viðskiptaráðherra skipar til fjögurra ára í senn flutningsjöfnunarsjóði þriggja manna stjórn án tilnefningar og skipar viðskiptaráðherra formann sjóðstjórnar.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 6. gr. laganna:
<dl compact>
<dt><a name="">a.</dt><dd>2. málsl. 1. mgr. orðast svo: Er stjórninni meðal annars heimilt að ákveða að jöfnun flutningskostnaðar milli tiltekinna verslunarstaða, þar á meðal framleiðslustaðar eða aðaltollhafnar og annarra verslunarstaða, skuli takmörkuð við kostnað af þeim flutningsháttum sem ódýrastir eru á hverjum tíma og skemmstu flutningsleið.</dd>
<dt><a name="">b.</dt><dd>2. mgr. fellur brott.</dd></dl>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 16. desember 2000.</em></center></html>
