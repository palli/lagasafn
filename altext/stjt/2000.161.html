<html><title>2000&nbsp;&nbsp;nr. 161&nbsp;&nbsp;20. desember/ Lög um breytingu á lögum nr. 57 3. júní 1996, um umgengni um nytjastofna sjávar, með síðari breytingum.
 Þingskjal 549, 126. löggjafarþing 119. mál: #A umgengni um nytjastofna sjávar #  (brottkast)</title>
<!-- A_119 M_l C_549 R_9 T_1 V_161_2000 Þ_126 -->
<META DATE="2000-12-14-13-56">
Aðrar útgáfur af skjalinu: <a href="/pdf/thingskjal.php4?lthing=126&amp;lokaskjal=119">PDF</a> <A href="/dba-bin/sendwp.pl?lnr=/text/126/lw/2000161.119">Word Perfect</a>.<br><br> 
<i> Þingskjal 549, 126. löggjafarþing <a HREF="/dba-bin/ferill.pl?ltg=126&mnr=119">119. mál</a>: umgengni um nytjastofna sjávar (brottkast).</i><br><em>Lög nr. 161 20. desember 2000.</em><hr><br><center><strong><font size="+2">Lög um breytingu á <a href="/altext/stjt/1996.057.html">lögum nr. 57 3. júní 1996</a>, um umgengni um nytjastofna sjávar, með síðari breytingum.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Á eftir 1. mgr. 13. gr. laganna kemur ný málsgrein, 2. mgr., svohljóðandi:<br>
<a name="">&nbsp;&nbsp;&nbsp;&nbsp;&nbsp;Telji Fiskistofa að afli tiltekins skips sé að stærðarsamsetningu, aflasamsetningu eða gæðum frábrugðinn afla annarra skipa sem stunda sambærilegar veiðar skal Fiskistofa setja veiðieftirlitsmann um borð í skipið til að fylgjast sérstaklega með veiðum þess. Hafi veiðieftirlitsmaður í þessu skyni verið um borð í veiðiskipi sjö daga eða sjö veiðiferðir samtals á sama fiskveiðiári skal Fiskistofa ákveða hvort ástæða sé til að fylgjast sérstaklega með veiðum skipsins áfram. Skal útgerð skipsins tilkynnt ákvörðun Fiskistofu. Hafi veiðieftirlitsmaður á sama fiskveiðiári verið fleiri en sjö daga eða sjö veiðiferðir um borð í veiðiskipi samkvæmt þessari grein skal útgerð skipsins greiða allan kostnað, þar með talinn launakostnað, af veru hans um borð frá og með áttunda degi.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 14. desember 2000.</em></center></html>
