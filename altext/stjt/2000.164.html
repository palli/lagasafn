<html><title>2000&nbsp;&nbsp;nr. 164&nbsp;&nbsp;21. desember/ Lög um breytingu á lögum nr. 13/1996, um verðbréfaviðskipti, lögum nr. 131/1997, um rafræna eignarskráningu verðbréfa, og lögum nr. 2/1995, um hlutafélög.
 Þingskjal 623, 126. löggjafarþing 368. mál: #A verðbréfaviðskipti, rafræn eignarskráning verðbréfa og hlutafélög #  (safnskráning)</title>
<!-- A_368 M_l C_623 R_9 T_1 V_164_2000 Þ_126 -->
<META DATE="2000-12-16-18-46">
Aðrar útgáfur af skjalinu: <a href="/pdf/thingskjal.php4?lthing=126&amp;lokaskjal=368">PDF</a> <A href="/dba-bin/sendwp.pl?lnr=/text/126/lw/2000164.368">Word Perfect</a>.<br><br> 
<i> Þingskjal 623, 126. löggjafarþing <a HREF="/dba-bin/ferill.pl?ltg=126&mnr=368">368. mál</a>: verðbréfaviðskipti, rafræn eignarskráning verðbréfa og hlutafélög (safnskráning).</i><br><em>Lög nr. 164 21. desember 2000.</em><hr><br><center><strong><font size="+2">Lög um breytingu á <a href="/altext/stjt/1996.013.html">lögum nr. 13/1996</a>, um verðbréfaviðskipti, <a href="/altext/stjt/1997.131.html">lögum nr. 131/1997</a>, um rafræna eignarskráningu verðbréfa, og <a href="/altext/stjtnr.html#1995002">lögum nr. 2/1995</a>, um hlutafélög.</font></strong></center>
<br><center><b>Breyting á <a href="/altext/stjt/1996.013.html">lögum um verðbréfaviðskipti, nr. 13/1996</a>.</b></center><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við 2. gr. laganna bætist nýr töluliður, 7. tölul., svohljóðandi:
<dl compact>
<dt><a name="">7.</dt><dd><i>Safnskráning:</i> Þjónusta verðbréfafyrirtækis sem felur í sér að fyrirtækinu er heimilt að halda utan um eignir viðskiptamanna sinna á eigin reikningi (safnreikningi) og taka við greiðslum fyrir hönd viðskiptamanna sinna frá einstökum útgefendum verðbréfa.</dd></dl>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 19. gr. laganna:
<dl compact>
<dt><a name="">a.</dt><dd>1. mgr. orðast svo:</dd><br><a name="">&nbsp;&nbsp;&nbsp;&nbsp;&nbsp;Fyrirtæki í verðbréfaþjónustu skal halda fjármunum og verðbréfum viðskiptamanna tryggilega aðgreindum frá eignum fyrirtækisins. Skulu fjármunir viðskiptamanns varðveittir á sérstökum nafnskráðum reikningi.<br>
<dt><a name="">b.</dt><dd>Við bætast þrjár nýjar málsgreinar, svohljóðandi:</dd><br><a name="">&nbsp;&nbsp;&nbsp;&nbsp;&nbsp;Verðbréfafyrirtæki er heimilt að varðveita verðbréf í eigu viðskiptamanna sinna á safnreikningi (safnskráning), enda hafi fyrirtækið gert viðskiptamanni grein fyrir réttaráhrifum þess og hann veitt samþykki sitt. Verðbréfafyrirtæki ber að halda skrá yfir eignarhlut hvers viðskiptamanns fyrir sig.<br><a name="">&nbsp;&nbsp;&nbsp;&nbsp;&nbsp;Komi til þess að bú verðbréfafyrirtækis sé tekið til gjaldþrotaskipta eða farið sé fram á greiðslustöðvun, slit fyrirtækisins eða sambærilegar ráðstafanir getur viðskiptamaður á grundvelli skrárinnar skv. 5. mgr. tekið verðbréf sín út af safnreikningi, enda sé ekki ágreiningur um eignarhald viðskiptamannsins.<br><a name="">&nbsp;&nbsp;&nbsp;&nbsp;&nbsp;Ráðherra getur sett reglugerð um safnskráningu, m.a. um sviptingu heimildar til að skrá verðbréf á safnreikning skv. 5. mgr. og auðkenningu safnreiknings, þar á meðal upplýsingar um fjölda eigenda á safnreikningi.</dl>
<br><center><b>Breyting á <a href="/altext/stjt/1997.131.html">lögum um rafræna eignarskráningu verðbréfa, nr. 131/1997</a>.</b></center><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;1. mgr. 24. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Á reikning í verðbréfamiðstöð skal eignarskrá rafbréf reikningseiganda. Á hvern reikning skal skrá reikningsstofnun eða reikningsstofnanir sem hafa heimild til eignarskráningar á reikninginn. Reikningsstofnun er heimilt að annast safnskráningu á reikning í samræmi við lög um verðbréfaviðskipti. Ef reikningur er safnreikningur skal hann auðkenndur sem slíkur. Verðbréfamiðstöð skal gefa út reikningsyfirlit um þau réttindi sem þar eru skráð.<br>
<br><center><b>Breyting á lögum um <a href="/altext/stjtnr.html#1995002">hlutafélög, nr. 2/1995</a>.</b></center><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;2. mgr. 30. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Í hlutaskrá skulu hlutir eða hlutabréf skráð í númeraröð og skal fyrir sérhvern hlut eða hlutabréf tekið fram um nafn eiganda, kennitölu og heimilisfang eða þeirra sem heimild hafa til safnskráningar, ef við á, samkvæmt lögum um verðbréfaviðskipti.<br>
<br><center><b>Gildistaka.</b></center><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 16. desember 2000.</em></center></html>
