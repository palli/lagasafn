<html><title>2001&nbsp;&nbsp;nr. 43&nbsp;&nbsp;19. maí/ Lög um framkvæmd Rómarsamþykktar um Alþjóðlega sakamáladómstólinn.
 Þingskjal 1276, 126. löggjafarþing 391. mál: #A framkvæmd Rómarsamþykktar um Alþjóðlega sakamáladómstólinn # </title>
<!-- A_391 M_l C_1276 R_9 T_1 V_43_2001 Þ_126 -->
<META DATE="2001-05-11-16-19">
Aðrar útgáfur af skjalinu: <a href="/pdf/thingskjal.php4?lthing=126&amp;lokaskjal=391">PDF</a> <A href="/dba-bin/sendwp.pl?lnr=/text/126/lw/2001043.391">Word Perfect</a>.<br><br> 
<i> Þingskjal 1276, 126. löggjafarþing <a HREF="/dba-bin/ferill.pl?ltg=126&mnr=391">391. mál</a>: framkvæmd Rómarsamþykktar um Alþjóðlega sakamáladómstólinn.</i><br><em>Lög nr. 43 19. maí 2001.</em><hr><br><center><strong><font size="+2">Lög um framkvæmd Rómarsamþykktar um Alþjóðlega sakamáladómstólinn.</font></strong></center>
<br><a name=""><center>1. gr.</center><center><em>Gildissvið.</em></center>
<a name="">&nbsp;&nbsp;&nbsp;&nbsp;&nbsp;Nú fer Alþjóðlegi sakamáladómstóllinn þess á leit, í samræmi við samþykkt dómstólsins frá 17. júlí 1998 (Rómarsamþykkt), að hér á landi verði framkvæmdar aðgerðir vegna rannsóknar eða meðferðar máls og skal þá farið með slíkar beiðnir í samræmi við ákvæði þessara laga. Sama gildir um beiðnir dómstólsins um fullnustu dóma.<br>
<a name="">&nbsp;&nbsp;&nbsp;&nbsp;&nbsp;Beiðni um aðgerðir skv. 1. mgr. skal send dómsmálaráðherra sem hefur að öðru leyti samskipti við dómstólinn fyrir hönd íslenska ríkisins.<br>
<br><a name=""><center>2. gr.</center><center><em>Afhending manns til dómstólsins.</em></center>
<a name="">&nbsp;&nbsp;&nbsp;&nbsp;&nbsp;Að beiðni dómstólsins skal afhenda mann sem dvelur hér á landi og er grunaður um glæp sem fellur undir lögsögu dómstólsins eða hefur verið ákærður eða dæmdur fyrir slíkan glæp.<br>
<a name="">&nbsp;&nbsp;&nbsp;&nbsp;&nbsp;Um meðferð máls skv. 1. mgr. gilda ákvæði II. kafla laga um framsal sakamanna og aðra aðstoð í sakamálum að því leyti sem þau eiga við.<br>
<a name="">&nbsp;&nbsp;&nbsp;&nbsp;&nbsp;Dómsmálaráðherra getur veitt heimild til þess að maður sem annað ríki hefur samþykkt að afhenda dómstólnum verði fluttur um yfirráðasvæði íslenska ríkisins.<br>
<br><a name=""><center>3. gr.</center><center><em>Önnur aðstoð.</em></center>
<a name="">&nbsp;&nbsp;&nbsp;&nbsp;&nbsp;Íslenskir dómstólar og stjórnvöld geta að beiðni dómstólsins veitt þá aðstoð sem tilgreind er í 93. gr. Rómarsamþykktarinnar að því tilskildu að slík beiðni sé í samræmi við önnur ákvæði samþykktarinnar.<br>
<a name="">&nbsp;&nbsp;&nbsp;&nbsp;&nbsp;Að beiðni dómstólsins er dómsmálaráðherra heimilt að veita starfsmönnum dómstólsins leyfi til að yfirheyra vitni og framkvæma aðrar rannsóknaraðgerðir hér á landi. Um meðferð slíkra beiðna og framkvæmd aðgerða fer eftir lögum um meðferð opinberra mála.<br>
<br><a name=""><center>4. gr.</center><center><em>Beiting þvingunarráðstafana.</em></center>
<a name="">&nbsp;&nbsp;&nbsp;&nbsp;&nbsp;Að beiðni dómstólsins er heimilt að handtaka mann og beita öðrum þvingunarráðstöfunum. Um meðferð slíkra beiðna fer eftir lögum um meðferð opinberra mála.<br>
<a name="">&nbsp;&nbsp;&nbsp;&nbsp;&nbsp;Ef lög gera það að skilyrði fyrir beitingu þvingunarráðstafana að fyrir liggi rökstuddur grunur um refsivert brot skal leggja til grundvallar niðurstöðu dómstólsins um það atriði.<br>
<a name="">&nbsp;&nbsp;&nbsp;&nbsp;&nbsp;Maður sem úrskurðaður hefur verið í gæsluvarðhald skv. 1. mgr. getur gert kröfu um að hann skuli leystur úr gæsluvarðhaldi þar til afhending til dómstólsins fer fram. Krafa þess efnis skal borin fram við héraðsdóm.<br>
<a name="">&nbsp;&nbsp;&nbsp;&nbsp;&nbsp;Við mat á kröfu um lausn úr gæsluvarðhaldi skv. 3. mgr. þar til afhending fer fram skal dómari hafa hliðsjón af þeim atriðum sem fram koma í 4. mgr. 59. gr. Rómarsamþykktarinnar. Áður en héraðsdómur tekur slíka kröfu til úrskurðar skal tilkynning um meðferð kröfunnar fyrir héraðsdómi send dómstólnum og honum gefinn kostur á að gera athugasemdir af því tilefni.<br>
<br><a name=""><center>5. gr.</center><center><em>Verjandi sakbornings.</em></center>
<a name="">&nbsp;&nbsp;&nbsp;&nbsp;&nbsp;Maður sem grunaður er um eða ákærður fyrir háttsemi sem fellur undir lögsögu dómstólsins skal eiga rétt á aðstoð verjanda að eigin vali vegna meðferðar málsins hér á landi. Skal honum tilkynnt um þennan rétt.<br>
<a name="">&nbsp;&nbsp;&nbsp;&nbsp;&nbsp;Þóknun verjanda greiðist úr ríkissjóði og skal ákveðin samkvæmt lögum um meðferð opinberra mála.<br>
<br><a name=""><center>6. gr.</center><center><em>Réttargæslumaður brotaþola.</em></center>
<a name="">&nbsp;&nbsp;&nbsp;&nbsp;&nbsp;Brotaþoli í máli sem fellur undir lögsögu dómstólsins getur óskað eftir að fá skipaðan réttargæslumann ef ástæða þykir til að ætla að hann hafi orðið fyrir verulegu tjóni á líkama eða heilsu vegna háttsemi ákærða og talið er nauðsynlegt að hann njóti aðstoðar réttargæslumanns.<br>
<a name="">&nbsp;&nbsp;&nbsp;&nbsp;&nbsp;Ákvæði VII. kafla laga um meðferð opinberra mála skulu gilda eftir því sem við á.<br>
<br><a name=""><center>7. gr.</center><center><em>Ne bis in idem.</em></center>
<a name="">&nbsp;&nbsp;&nbsp;&nbsp;&nbsp;Maður verður ekki ákærður eða dæmdur hér á landi fyrir verknað sem dómur hefur fallið um hjá dómstólnum.<br>
<br><a name=""><center>8. gr.</center><center><em>Fullnusta dóma Alþjóðlega sakamáladómstólsins hér á landi.</em></center>
<a name="">&nbsp;&nbsp;&nbsp;&nbsp;&nbsp;Að beiðni dómstólsins er heimilt að fullnægja dómum hans hér á landi. Dómum má fullnægja þótt dómþoli sé ekki íslenskur ríkisborgari eða búsettur hér á landi.<br>
<a name="">&nbsp;&nbsp;&nbsp;&nbsp;&nbsp;Fullnusta dóma hér á landi skal fara fram í samræmi við ákvæði 10. kafla Rómarsamþykktarinnar.<br>
<br><a name=""><center>9. gr.</center><center><em>Refsingar fyrir brot gegn dómstólnum eða starfsmönnum hans.</em></center>
<a name="">&nbsp;&nbsp;&nbsp;&nbsp;&nbsp;Ákvæði XII., XV. og XVII. kafla almennra hegningarlaga eiga við um háttsemi sem beinist að dómstólnum eða starfsmönnum hans.<br>
<br><a name=""><center>10. gr.</center><center><em>Reglugerðarheimild.</em></center>
<a name="">&nbsp;&nbsp;&nbsp;&nbsp;&nbsp;Dómsmálaráðherra er heimilt að setja reglugerð um nánari framkvæmd laga þessara og um samskipti við dómstólinn.<br>
<br><a name=""><center>11. gr.</center><center><em>Gildistaka.</em></center>
<a name="">&nbsp;&nbsp;&nbsp;&nbsp;&nbsp;Ákvæði laga þessara taka gildi um leið og Rómarsamþykkt um Alþjóðlega sakamáladómstólinn öðlast gildi að því er Ísland varðar.<br>
<br><center><em>Samþykkt á Alþingi 11. maí 2001.</em></center></html>
