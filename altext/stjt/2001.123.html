<html><title>2001&nbsp;&nbsp;nr. 123&nbsp;&nbsp;27. nóvember/ Lög um breytingu á lögum nr. 7/1975, um heimild fyrir ríkisstjórnina til þess að staðfesta fyrir Íslands hönd samþykkt um alþjóðareglur til að koma í veg fyrir árekstra á sjó, 1972, sbr. lög nr. 56/1986, nr. 25/1990 og nr. 19/1993.
 Þingskjal 338, 127. löggjafarþing 115. mál: #A heimild til að staðfesta samþykkt um alþjóðareglur til að koma í veg fyrir árekstra á sjó # </title>
<!-- A_115 M_l C_338 R_9 T_1 V_123_2001 Þ_127 -->
<META DATE="2001-11-14-23-22">
Aðrar útgáfur af skjalinu: <a href="/pdf/thingskjal.php4?lthing=127&amp;lokaskjal=115">PDF</a> <A href="/dba-bin/sendwp.pl?lnr=/text/127/lw/2001123.115">Word Perfect</a>.<br><br> 
<i> Þingskjal 338, 127. löggjafarþing <a HREF="/dba-bin/ferill.pl?ltg=127&mnr=115">115. mál</a>: heimild til að staðfesta samþykkt um alþjóðareglur til að koma í veg fyrir árekstra á sjó.</i><br><em>Lög nr. 123 27. nóvember 2001.</em><hr><br><center><strong><font size="+2">Lög um breytingu á <a href="/altext/stjtnr.html#1975007">lögum nr. 7/1975</a>, um heimild fyrir ríkisstjórnina til þess að staðfesta fyrir Íslands hönd samþykkt um alþjóðareglur til að koma í veg fyrir árekstra á sjó, 1972, sbr. <a href="/altext/stjtnr.html#1986056">lög nr. 56/1986</a>, <a href="/altext/stjt/1990.025.html">nr. 25/1990</a> og <a href="/altext/stjt/1993.019.html">nr. 19/1993</a>.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;2. mgr. 1. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Ríkisstjórninni er enn fremur heimilt að staðfesta fyrir Íslands hönd breytingar á alþjóðareglunum sem gerðar voru í Lundúnum 19. nóvember 1981, 19. nóvember 1987, 19. október 1989 og 4. nóvember 1993.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Í fylgiskjali með lögunum verða þær breytingar sem greinir í fylgiskjali með lögum þessum.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><br><b><u>Fylgiskjal.</u></b><br><br><center><b>Breytingar á alþjóðareglum<br>
til að koma í veg fyrir árekstra á sjó, 1972.</b></center><dl compact>
<dt><a name="">1.</dt><dd>Eftirfarandi breytingar verða á 3. reglu:</dd><dl compact>
<dt><a name="">a.</dt><dd>Í stað orðanna „Meðal skipa með takmarkaða stjórnhæfni má telja“ í 2. mgr. g-liðar kemur: Hugtakið „skip með takmarkaða stjórnhæfni“ nær til, en takmarkast þó ekki við.</dd>
<dt><a name="">b.</dt><dd>3. tölul. 2. mgr. g-liðar orðast svo: skip við móttöku eða losun eldsneytis, vista og farms skipa á milli eða við flutning manna, vista eða farms meðan skipið er laust.</dd></dl>
<dt><a name="">2.</dt><dd>Í stað orðsins „dyggilega“ í 5. reglu kemur: dyggilegan.</dd>
<dt><a name="">3.</dt><dd>Eftirfarandi breytingar verða á 10. reglu:</dd><dl compact>
<dt><a name="">a.</dt><dd>Í stað orðsins „siglingaleiðar“ í 1. tölul. b-liðar kemur: einstefnuleiðar.</dd>
<dt><a name="">b.</dt><dd>Í stað orðsins „siglingaleið“ í 3. tölul. b-liðar kemur: einstefnuleið.</dd>
<dt><a name="">c.</dt><dd>Í stað orðanna „afmarkaða siglingaleið“ í c-lið kemur: afmarkaðar einstefnuleiðir, og í stað orðanna „hinnar afmörkuðu siglingaleiðar“ kemur: skipaumferðarinnar.</dd>
<dt><a name="">d.</dt><dd>1. tölul. d-liðar orðast svo: Skip á ekki að sigla strandleið þegar það getur með öryggi siglt eftir þeirri einstefnuleið er við á í aðskilinni siglingaleið sem næst liggur. Þó mega skip, sem eru styttri en 20 metrar, seglskip og skip að fiskveiðum sigla strandleiðina.</dd>
<dt><a name="">e.</dt><dd>Í stað orðanna „Að jafnaði má ekki sigla skipi yfir svæði“ í 1. mgr. e-liðar kemur: Að jafnaði má ekki sigla skipi inn á svæði.</dd></dl>
<dt><a name="">4.</dt><dd>A-liður 14. reglu orðast svo: Þegar tvö vélskip mætast á gagnstæðum stefnum eða því nær gagnstæðum stefnum, svo að hætta er á árekstri, skulu bæði víkja til stjórnborða, svo að þau komist hvort framhjá öðru á bakborða.</dd>
<dt><a name="">5.</dt><dd>Í stað orðanna „torvelda góða útsýn frá skipinu“ í b-lið 20. reglu kemur: torvelda að halda dyggilegan útvörð á skipinu.</dd>
<dt><a name="">6.</dt><dd>2. tölul. c-liðar 23. reglu orðast svo: Vélskip, sem er styttra en 7 metrar og siglir með 7 sjómílna hámarkshraða á klukkustund, má hafa uppi hvítt hringljós í stað þeirra ljósa, sem kveðið er á um í a-lið þessarar reglu, og skal einnig hafa uppi hliðarljós, ef framkvæmanlegt er.</dd>
<dt><a name="">7.</dt><dd>Í stað orðanna „svo sem að varpa ljósi á dráttartaugina“ í i-lið 24. reglu kemur: sérstaklega með því að lýsa upp dráttartaugina.</dd>
<dt><a name="">8.</dt><dd>Eftirfarandi breytingar verða á 26. reglu:</dd><dl compact>
<dt><a name="">a.</dt><dd>Orðin „á skipi, styttra en 20 metrar, má í stað þessa dagmerkis hafa uppi körfu“ í 1. tölul. b-liðar falla brott.</dd>
<dt><a name="">b.</dt><dd>Orðin „á skipi, styttra en 20 metrar, má í stað þessa dagmerkis hafa uppi körfu“ í 1. tölul. c-liðar falla brott.</dd>
<dt><a name="">c.</dt><dd>D-liður orðast svo: Viðbótarmerki, sem lýst er í II. viðauka við þessar reglur, á við skip sem er að fiskveiðum rétt í námunda við önnur skip að fiskveiðum.</dd></dl>
<dt><a name="">9.</dt><dd>Eftirfarandi breytingar verða á I. viðauka:</dd><dl compact>
<dt><a name="">a.</dt><dd>2. tölul. f-liðar 2. hluta, <i>Lóðrétt staðsetning siglingaljósa og fjarlægð á milli þeirra,</i> orðast svo: Sé óframkvæmanlegt að hafa hringljósin, sem fyrirskipuð eru í 1. gr. b-liðar 27. reglu eða 28. reglu, undir sigluljósunum, má koma þeim fyrir ofan við aftara sigluljósið(in) eða lóðrétt milli fremra(i) og aftara(i) sigluljóssins (sigluljósanna), svo fremi að framfylgt verði ákvæðum c-liðar 3. hluta þessa viðauka.</dd>
<dt><a name="">b.</dt><dd>Nýr stafliður, d-liður, bætist við 3. hluta, <i>Lárétt staðsetning ljósa og fjarlægð á milli þeirra,</i> svohljóðandi: Á vélskipi sem er aðeins skylt að hafa uppi eitt sigluljós skal ljósið vera framan við miðju skipsins. Á skipum, styttri en 20 metrar, er þó ekki skylt að hafa ljósið framan við miðju skipsins, en það skal haft eins framarlega á skipinu og unnt er.</dd>
<dt><a name="">c.</dt><dd>B-liður 9. hluta, <i>Láréttir ljósgeirar,</i> verður liður b. 1. og við bætist nýr liður, b. 2., svohljóðandi: Sé óframkvæmanlegt að fara eftir lið b. 1. í þessum hluta með því að hafa uppi aðeins eitt hringljós, skal hafa uppi tvö hringljós, sem skulu eftir því sem frekast er unnt og þar sem best hentar sett upp á þann veg eða þannig búin hlífum, að ljósin sjáist sem eitt ljós í einnar sjómílu fjarlægð.</dd>
<dt><a name="">d.</dt><dd>Nýr hluti bætist við, 13. hluti, svohljóðandi, og breytist röð annarra hluta samkvæmt því: <i>13. Mjög hraðskreið skip.</i> Á mjög hraðskreiðu skipi, þar sem hlutfallið af lengd skipsins á móti breidd þess er minna en 3,0, má sigluljósið vera lægra en mælt er fyrir um í l. gr. a-liðar 2. hluta þessa viðauka, svo framarlega sem hornið við grunnlínu á jafnarma þríhyrningi, sem sigluljósið og hliðarljósin mynda, þegar horft er á ljósin framan frá, er ekki minna en 27°.</dd></dl>
<dt><a name="">10.</dt><dd>Eftirfarandi breytingar verða á 2. hluta II. viðauka, <i>Merki skipa að togveiðum:</i></dd><dl compact>
<dt><a name="">a.</dt><dd>Inngangsmálsliður a-liðar orðast svo: Skip að togveiðum, 20 metrar á lengd eða lengra, skal, hvort sem það veiðir með botnvörpu eða flotvörpu, hafa uppi.</dd>
<dt><a name="">b.</dt><dd>Inngangsmálsliður b-liðar orðast svo: Á skipum, sem eru 20 metrar á lengd eða lengri og toga vörpu á milli sín, skal á hvoru þeirra um sig hafa uppi.</dd>
<dt><a name="">c.</dt><dd>Nýr stafliður, c-liður, bætist við, svohljóðandi: Skip styttra en 20 metrar má, eftir því sem við á, hafa uppi þau ljós sem mælt er fyrir um að hafa uppi í a- eða b-lið þessa hluta, hvort sem skipið er að veiðum með botnvörpu eða flotvörpu eða togar vörpu með öðru skipi.</dd></dl>
<dt><a name="">11.</dt><dd>O-liður 1. hluta IV. viðauka orðast svo: Viðurkennd merki sem send eru frá fjarskiptakerfum, hér með taldir ratsjársvarar í björgunarförum.</dd></dl><center><em>Samþykkt á Alþingi 14. nóvember 2001.</em></center></html>
