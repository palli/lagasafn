<html><title>2001&nbsp;&nbsp;nr. 143&nbsp;&nbsp;21. desember/ Lög um breytingu á lögum um heilbrigðisþjónustu, nr. 97/1990, með síðari breytingum.
 Þingskjal 636, 127. löggjafarþing 229. mál: #A heilbrigðisþjónusta #  (Heyrnar- og talmeinastöð)</title>
<!-- A_229 M_l C_636 R_9 T_1 V_143_2001 Þ_127 -->
<META DATE="2001-12-14-16-23">
Aðrar útgáfur af skjalinu: <a href="/pdf/thingskjal.php4?lthing=127&amp;lokaskjal=229">PDF</a> <A href="/dba-bin/sendwp.pl?lnr=/text/127/lw/2001143.229">Word Perfect</a>.<br><br> 
<i> Þingskjal 636, 127. löggjafarþing <a HREF="/dba-bin/ferill.pl?ltg=127&mnr=229">229. mál</a>: heilbrigðisþjónusta (Heyrnar- og talmeinastöð).</i><br><em>Lög nr. 143 21. desember 2001.</em><hr><br><center><strong><font size="+2"><a href="/altext/stjtnr.html#1990097">Lög um breytingu á lögum um heilbrigðisþjónustu, nr. 97/1990</a>, með síðari breytingum.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Á eftir 37. gr. koma tvær nýjar greinar, 37. gr. a og 37. gr. b, svohljóðandi:<br>
<a name="">&nbsp;&nbsp;&nbsp;&nbsp;&nbsp;a. (37. gr. a.)
<dl compact>
<dt><a name="">37.a.1.</dt><dd>Starfrækja skal stofnun sem nefnist Heyrnar- og talmeinastöð.</dd>
<dt><a name="">37.a.2.</dt><dd>Hlutverk Heyrnar- og talmeinastöðvar er eftirfarandi:</dd><dl compact>
<dt><a name="">1.</dt><dd>Að annast þjónustu við heyrnarlausa, heyrnarskerta og þá sem eru með heyrnar- og talmein og eru sjúkratryggðir samkvæmt lögum um almannatryggingar.</dd>
<dt><a name="">2.</dt><dd>Að sjá um heyrnarmælingar, greiningu og meðferð á heyrnar- og talmeinum ásamt ráðgjöf, þjálfun og endurhæfingu vegna þeirra.</dd>
<dt><a name="">3.</dt><dd>Að sinna forvörnum á starfssviði sínu í samvinnu við aðrar stofnanir um forvarnir eftir því sem við á.</dd>
<dt><a name="">4.</dt><dd>Að útvega hjálpartæki fyrir heyrnarskerta, heyrnarlausa og þá sem eru með heyrnar- og talmein og sjá um viðeigandi fræðslu og þjálfun þeirra. Stofnunin skal enn fremur sjá um viðhald og uppsetningu hjálpartækjanna.</dd>
<dt><a name="">5.</dt><dd>Að stunda rannsóknir og sinna fræðslu á starfssviði sínu. Stofnunin skal safna upplýsingum um alla þá sem eru heyrnarskertir, heyrnarlausir og/eða eru með heyrnar- og talmein og öðrum tölfræðilegum upplýsingum sem nýtast við rannsóknar- og þróunarstörf. Um söfnun upplýsinga skal fara samkvæmt lögum um persónuvernd og reglum settum með stoð í þeim lögum og 3. gr. laga þessara.</dd></dl>
<dt><a name="">37.a.3.</dt><dd>Við Heyrnar- og talmeinastöð skal vera fimm manna fagráð sem ráðherra skipar til fjögurra ára í senn. Fagráðið skal skipað þremur mönnum með menntun og/eða sérþekkingu á verksviði stofnunarinnar og tveimur fulltrúum notenda þjónustunnar. Fagráðið er framkvæmdastjóra til ráðuneytis um fagleg málefni og stefnumótun. Ráðherra skipar framkvæmdastjóra til fimm ára. Framkvæmdastjóri ræður aðra starfsmenn stofnunarinnar og skulu þeir hafa viðeigandi menntun á starfssviði stofnunarinnar. Heimilt er að ákveða nánar um menntunarskilyrði starfsmanna í reglugerð.</dd>
<dt><a name="">37.a.4.</dt><dd>Ráðherra skal setja reglugerð um þátttöku ríkisins í kostnaði við hjálpartæki vegna heyrnar- og talmeina að höfðu samráði við Heyrnar- og talmeinastöð.</dd>
<dt><a name="">37.a.5.</dt><dd>Sjúkratryggður einstaklingur, sbr. 1. tölul. 2. mgr., skal greiða gjald vegna viðgerða á hjálpartækjum.</dd>
<dt><a name="">37.a.6.</dt><dd>Sjúkratryggður einstaklingur, sbr. 1. tölul. 2. mgr., skal greiða gjald fyrir sérfræðilæknisþjónustu og rannsóknir samkvæmt ákvæðum laga um almannatryggingar, með síðari breytingum, og reglum settum með stoð í þeim lögum.</dd>
<dt><a name="">37.a.7.</dt><dd>Sjúkratryggður einstaklingur, sbr. 1. tölul. 2. mgr., skal greiða gjald fyrir greiningu á máltruflun, komu vegna endurmats hjá talmeinafræðingi og aðrar talrannsóknir.</dd>
<dt><a name="">37.a.8.</dt><dd>Fyrir heyrnarrannsókn á vinnustað skal greiða gjald sem standa skal undir kostnaði stofnunarinnar við rannsóknina.</dd>
<dt><a name="">37.a.9.</dt><dd>Ráðherra setur gjaldskrá vegna 5., 7. og 8. mgr. að höfðu samráði við framkvæmdastjóra og fagráð Heyrnar- og talmeinastöðvar. Skal gjaldskráin taka mið af kostnaði við þjónustu og framkvæmd einstakra verkefna. Heyrnar- og talmeinastöð innheimtir gjöld þessi.</dd>
<dt><a name="">37.a.10.</dt><dd>Ráðherra er heimilt að setja reglugerð um nánari framkvæmd þessarar greinar.</dd></dl>
<a name="">&nbsp;&nbsp;&nbsp;&nbsp;&nbsp;<br>
<a name="">&nbsp;&nbsp;&nbsp;&nbsp;&nbsp;b. (37. gr. b.)
<dl compact>
<dt><a name="">37.b.1.</dt><dd>Ráðherra er heimilt að veita rekstrarleyfi til að annast þá þjónustu eða hluta þeirrar þjónustu sem greinir í 2. mgr. 37. gr. a. Beiðni til ráðherra um rekstrarleyfi skulu fylgja upplýsingar sem kveðið er á um í 1. mgr. 27. gr. eftir því sem við á. Enn fremur gilda ákvæði 2. mgr. 27. gr. um veitingu rekstrarleyfis og 28. gr. um eftirlit heilbrigðisyfirvalda.</dd>
<dt><a name="">37.b.2.</dt><dd>Leyfishafi skal ráða starfsmenn með viðeigandi menntun til að tryggja að hann geti veitt þjónustu skv. 1. mgr. Heimilt er að kveða nánar á um menntunarskilyrði í reglugerð.</dd>
<dt><a name="">37.b.3.</dt><dd>Heilbrigðis- og tryggingamálaráðuneytið getur ákveðið þátttöku ríkisins í kostnaði við hjálpartæki vegna heyrnar- og talmeina með þjónustusamningi við rekstrarleyfishafa.</dd>
<dt><a name="">37.b.4.</dt><dd>Ráðherra er heimilt að setja reglugerð um nánari framkvæmd þessarar greinar.</dd></dl>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<a name="">&nbsp;&nbsp;&nbsp;&nbsp;&nbsp;Við gildistöku laga þessara falla úr gildi <a href="/altext/stjtnr.html#1980035">lög nr. 35/1980</a>, um Heyrnar- og talmeinastöð Íslands.<br>
<br><center><em>Samþykkt á Alþingi 14. desember 2001.</em></center></html>
