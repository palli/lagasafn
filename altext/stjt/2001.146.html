<html><title>2001&nbsp;&nbsp;nr. 146&nbsp;&nbsp;21. desember/ Lög um breyting á tollalögum nr. 55/1987, með síðari breytingum.
 Þingskjal 580, 127. löggjafarþing 319. mál: #A tollalög #  (tollkvótar og tollar af tóbaki)</title>
<!-- A_319 M_l C_580 R_9 T_1 V_146_2001 Þ_127 -->
<META DATE="2001-12-13-14-20">
Aðrar útgáfur af skjalinu: <a href="/pdf/thingskjal.php4?lthing=127&amp;lokaskjal=319">PDF</a> <A href="/dba-bin/sendwp.pl?lnr=/text/127/lw/2001146.319">Word Perfect</a>.<br><br> 
<i> Þingskjal 580, 127. löggjafarþing <a HREF="/dba-bin/ferill.pl?ltg=127&mnr=319">319. mál</a>: tollalög (tollkvótar og tollar af tóbaki).</i><br><em>Lög nr. 146 21. desember 2001.</em><hr><br><center><strong><font size="+2">Lög um breyting á <a href="/altext/stjtnr.html#1987055">tollalögum nr. 55/1987</a>, með síðari breytingum.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Á eftir 6. gr. A laganna kemur ný grein, 6. gr. B, sem orðast svo:<br>
<a name="">&nbsp;&nbsp;&nbsp;&nbsp;&nbsp;Fjármálaráðherra úthlutar tollkvótum vegna innflutnings samkvæmt milliríkja- og alþjóðasamningum, að því leyti sem vörur falla ekki undir viðauka IIIA, IIIB, IVA eða IVB við lög þessi.<br>
<a name="">&nbsp;&nbsp;&nbsp;&nbsp;&nbsp;Fjármálaráðherra er heimilt að fela nefnd skv. <a href="/altext/stjtnr.html#1993099?g75">75. gr. laga nr. 99/1993</a> að gera tillögu um úthlutun tollkvóta skv. 1. mgr.<br>
<a name="">&nbsp;&nbsp;&nbsp;&nbsp;&nbsp;Úthlutun tollkvóta skal, eftir því sem við getur átt, vera í samræmi við samninginn um málsmeðferð við veitingu innflutningsleyfa sem birtur er í 1. viðauka A við samninginn um stofnun Alþjóðaviðskiptastofnunarinnar.<br>
<a name="">&nbsp;&nbsp;&nbsp;&nbsp;&nbsp;Heimilt er að skipta tollkvótum upp í einingar. Tollkvótum skal úthlutað til ákveðins tíma, allt að einu ári í senn. Berist umsóknir um meiri innflutning en nemur tollkvóta vörunnar skal heimilt að láta hlutkesti ráða úthlutun eða leita tilboða í heimildir til innflutnings samkvæmt tollkvótum og skal andvirðið þá renna í ríkissjóð. Endurúthluta má tollkvótum sem ekki eru nýttir innan þess frests sem tilgreindur er við úthlutun kvótans. Heimilt er í stað úthlutunar tollkvóta að veita almenna heimild til innflutnings á þeim tollum sem um tollkvótana gilda.<br>
<a name="">&nbsp;&nbsp;&nbsp;&nbsp;&nbsp;Um viðurlög við misnotkun á tollkvóta í því skyni að fá ívilnun í tolli eða sköttum við innflutning á vörum sem ekki falla undir tollkvótann skal fara skv. XIV. kafla laganna. Heimilt er að synja þeim um úthlutun tollkvóta sem gerst hefur sekur um misnotkun.<br>
<a name="">&nbsp;&nbsp;&nbsp;&nbsp;&nbsp;Fjármálaráðherra skal í reglugerð kveða nánar á um úthlutun tollkvóta samkvæmt þessari grein þar sem m.a. komi fram úthlutunarkvóti, innflutningstímabil, tollataxtar og aðrir skilmálar sem um innflutninginn skulu gilda.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;A-tollur allra tollskrárnúmera í 24. kafla í viðauka I við lögin verður 0%.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;1. gr. laganna öðlast þegar gildi en 2. gr. laganna öðlast gildi 1. janúar 2002. Ákvæði 2. gr. tekur  til allra vara sem eru ótollafgreiddar við gildistöku laganna.<br>
<br><center><em>Samþykkt á Alþingi 13. desember 2001.</em></center></html>
