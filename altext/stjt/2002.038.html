<html><title>2002&nbsp;&nbsp;nr. 38&nbsp;&nbsp;16. apríl/ Lög um virkjun Jökulsár á Brú og Jökulsár í Fljótsdal og stækkun Kröfluvirkjunar.
 Þingskjal 1154, 127. löggjafarþing 503. mál: #A virkjun Jökulsár á Brú og Jökulsár í Fljótsdal # </title>
<!-- A_503 M_l C_1154 R_9 T_1 V_38_2002 Þ_127 -->
<META DATE="2002-04-08-16-59">
Aðrar útgáfur af skjalinu: <a href="/pdf/thingskjal.php4?lthing=127&amp;lokaskjal=503">PDF</a> <A href="/dba-bin/sendwp.pl?lnr=/text/127/lw/2002038.503">Word Perfect</a>.<br><br> 
<i> Þingskjal 1154, 127. löggjafarþing <a HREF="/dba-bin/ferill.pl?ltg=127&mnr=503">503. mál</a>: virkjun Jökulsár á Brú og Jökulsár í Fljótsdal.</i><br><em>Lög nr. 38 16. apríl 2002.</em><hr><br><center><strong><font size="+2">Lög um virkjun Jökulsár á Brú og Jökulsár í Fljótsdal og stækkun Kröfluvirkjunar.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Landsvirkjun er heimilt að reisa og reka vatnsaflsvirkjun í Fljótsdal með allt að 750 MW afli ásamt aðalorkuveitum og virkja til þess vatnsföllin Jökulsá á Brú og Jökulsá í Fljótsdal í tveimur áföngum (Kárahnjúkavirkjun).<br>
<a name="">&nbsp;&nbsp;&nbsp;&nbsp;&nbsp;Í fyrri áfanga er Landsvirkjun heimilt að reisa þrjár stíflur við Fremri-Kárahnjúka (Kárahnjúkastíflu, Desjarárstíflu og Sauðárdalsstíflu), veita Jökulsá á Brú frá miðlunarlóni (Hálslóni) um aðrennslisgöng undir Fljótsdalsheiði að stöðvarhúsi, reisa stöðvarhús neðan jarðar í Fljótsdal með frárennsli eftir göngum og skurði út í farveg Jökulsár í Fjótsdal, í samræmi við uppdrátt í viðauka, svo og að reisa önnur mannvirki vegna virkjunarinnar.<br>
<a name="">&nbsp;&nbsp;&nbsp;&nbsp;&nbsp;Í síðari áfanga er Landsvirkjun heimilt að reisa stíflu í farvegi Jökulsár í Fljótsdal (Ufsarstíflu), veita ánni ásamt vatni af Hraunum inn í aðrennslisgöng Kárahnjúkavirkjunar á Fljótsdalsheiði í samræmi við uppdrátt í viðauka og reisa önnur mannvirki vegna virkjunarinnar.<br>
<a name="">&nbsp;&nbsp;&nbsp;&nbsp;&nbsp;Leyfið fellur úr gildi 10 árum eftir gildistöku laga þessara ef leyfishafi hefur þá ekki hafið framkvæmdir og 15 árum eftir gildistöku laganna ef virkjunin er þá ekki komin í rekstur.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Iðnaðarráðherra er heimilt að veita Landsvirkjun leyfi til að stækka Kröfluvirkjun í allt að 220 MW ásamt aðalorkuveitum, enda liggi fyrir mat á umhverfisáhrifum framkvæmda.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 2. mgr. <a href="/altext/stjtnr.html#1983042?g6">6. gr. laga nr. 42/1983</a>, um Landsvirkjun:
<dl compact>
<dt><a name="">a.</dt><dd>Í stað orðanna „60 MW“ kemur: 220 MW.</dd>
<dt><a name="">b.</dt><dd>Við bætist nýr málsliður sem orðast svo: Landsvirkjun reisir og rekur Kárahnjúkavirkjun með allt að 750 MW afli.</dd></dl>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><b>Viðauki.</b></center><center><img src="/altext/127/l/2002038.m01.gif" alt="Kárahnjúkavirkjun" border="0"></center>
<center><em>Samþykkt á Alþingi 8. apríl 2002.</em></center></html>
