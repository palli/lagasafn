<html><title>2002&nbsp;&nbsp;nr. 90&nbsp;&nbsp;15. maí/ Lög um Umhverfisstofnun.
 Þingskjal 1489, 127. löggjafarþing 711. mál: #A Umhverfisstofnun # </title>
<!-- A_711 M_l C_1489 R_9 T_1 V_90_2002 Þ_127 -->
<META DATE="2002-05-03-15-48">
Aðrar útgáfur af skjalinu: <a href="/pdf/thingskjal.php4?lthing=127&amp;lokaskjal=711">PDF</a> <A href="/dba-bin/sendwp.pl?lnr=/text/127/lw/2002090.711">Word Perfect</a>.<br><br> 
<i> Þingskjal 1489, 127. löggjafarþing <a HREF="/dba-bin/ferill.pl?ltg=127&mnr=711">711. mál</a>: Umhverfisstofnun.</i><br><em>Lög nr. 90 15. maí 2002.</em><hr><br><center><strong><font size="+2">Lög um Umhverfisstofnun.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Ríkið starfrækir stofnun sem nefnist Umhverfisstofnun. Stofnunin hefur aðsetur á höfuðborgarsvæðinu en getur rekið hluta af starfsemi sinni annars staðar á landinu.<br>
<a name="">&nbsp;&nbsp;&nbsp;&nbsp;&nbsp;Hlutverk stofnunarinnar er:
<dl compact>
<dt><a name="">a.</dt><dd>að annast starfsemi sem Hollustuvernd ríkisins er falin samkvæmt <a href="/altext/stjt/1998.007.html">lögum nr. 7/1998</a>, um hollustuhætti og mengunarvarnir, með síðari breytingum, <a href="/altext/stjtnr.html#1988052">lögum nr. 52/1988</a>, um eiturefni og hættuleg efni, með síðari breytingum, <a href="/altext/stjtnr.html#1986032">lögum nr. 32/1986</a>, um varnir gegn mengun sjávar, með síðari breytingum, <a href="/altext/stjt/1995.093.html">lögum nr. 93/1995</a>, um matvæli, með síðari breytingum, <a href="/altext/stjt/1996.018.html">lögum nr. 18/1996</a>, um erfðabreyttar lífverur, með síðari breytingum, <a href="/altext/stjtnr.html#1985067">lögum nr. 67/1985</a>, um veitinga- og gististaði, með síðari breytingum, <a href="/altext/stjtnr.html#1984074">lögum nr. 74/1984</a>, um tóbaksvarnir, með síðari breytingum, <a href="/altext/stjt/1994.093.html">lyfjalögum, nr. 93/1994</a>, með síðari breytingum, <a href="/altext/stjt/1997.019.html">sóttvarnalögum, nr. 19/1997</a>, með síðari breytingum, <a href="/altext/stjt/2000.017.html">lögum nr. 17/2000</a>, um framkvæmd samnings um bann við þróun, framleiðslu, söfnun og notkun efnavopna og um eyðingu þeirra, og <a href="/altext/stjt/2000.075.html">lögum nr. 75/2000</a>, um brunavarnir,</dd>
<dt><a name="">b.</dt><dd>að annast starfsemi sem Náttúruvernd ríkisins er falin samkvæmt <a href="/altext/stjt/1999.044.html">lögum nr. 44/1999</a>, um náttúruvernd, með síðari breytingum, <a href="/altext/stjtnr.html#1974036">lögum nr. 36/1974</a>, um verndun Mývatns og Laxár í Suður-Þingeyjarsýslu, með síðari breytingum, <a href="/altext/stjt/1992.061.html">lögum nr. 61/1992</a>, um sinubrennur og meðferð elds á víðavangi, með síðari breytingum, <a href="/altext/stjt/1994.064.html">lögum nr. 64/1994</a>, um vernd, friðun og veiðar á villtum fuglum og villtum spendýrum, með síðari breytingum, <a href="/altext/stjt/1995.054.html">lögum nr. 54/1995</a>, um vernd Breiðafjarðar, með síðari breytingum, <a href="/altext/stjtnr.html#1986032">lögum nr. 32/1986</a>, um varnir gegn mengun sjávar, með síðari breytingum, <a href="/altext/stjtnr.html#1988052">lögum nr. 52/1988</a>, um eiturefni og hættuleg efni, með síðari breytingum, <a href="/altext/stjt/1990.054.html">lögum nr. 54/1990</a>, um innflutning dýra, með síðari breytingum, <a href="/altext/stjt/1992.060.html">lögum nr. 60/1992</a>, um Náttúrufræðistofnun Íslands og náttúrustofur, með síðari breytingum, <a href="/altext/stjtnr.html#1994117">lögum nr. 117/1994</a>, um skipulag ferðamála, með síðari breytingum, og <a href="/altext/stjt/1996.018.html">lögum nr. 18/1996</a>, um erfðabreyttar lífverur, með síðari breytingum,</dd>
<dt><a name="">c.</dt><dd>að annast starfsemi sem embætti veiðistjóra er falin samkvæmt <a href="/altext/stjt/1994.064.html">lögum nr. 64/1994</a>, um vernd, friðun og veiðar á villtum fuglum og villtum spendýrum, með síðari breytingum,</dd>
<dt><a name="">d.</dt><dd>að annast starfsemi hreindýraráðs samkvæmt <a href="/altext/stjt/1994.064.html">lögum nr. 64/1994</a>, um vernd, friðun og veiðar á villtum fuglum og villtum spendýrum, með síðari breytingum,</dd>
<dt><a name="">e.</dt><dd>að annast starfsemi dýraverndarráðs og framkvæmd <a href="/altext/stjt/1994.015.html">laga um dýravernd, nr. 15/1994</a>, með síðari breytingum.</dd></dl>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Við stofnunina starfar forstjóri skipaður af umhverfisráðherra til fimm ára í senn. Forstjóri skal hafa háskólamenntun og þekkingu á verksviði stofnunarinnar. Forstjóri fer með stjórn stofnunarinnar, mótar stefnu í störfum hennar og ber ábyrgð á fjárhagslegum rekstri hennar.<br>
<a name="">&nbsp;&nbsp;&nbsp;&nbsp;&nbsp;Stofnuninni er skipt í fagsvið og starfar forstöðumaður yfir hverju sviði. Forstöðumenn skulu hafa háskólamenntun og sérþekkingu eða starfsreynslu á viðkomandi sviði. Forstjóri ræður forstöðumenn. Einn forstöðumanna gegnir starfi staðgengils forstjóra. Forstjóri ræður jafnframt annað starfsfólk stofnunarinnar.<br>
<a name="">&nbsp;&nbsp;&nbsp;&nbsp;&nbsp;Ráðherra setur í reglugerð, að fengnum tillögum forstjóra, nánari ákvæði um skipulag stofnunarinnar.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. janúar 2003.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Við gildistöku laga þessara verða eftirfarandi breytingar á öðrum lögum:
<dl compact>
<dt><a name="">1.</dt><dd><a href="/altext/stjt/1998.007.html">20. gr. laga nr. 7/1998</a>, um hollustuhætti og mengunarvarnir, með síðari breytingum, fellur úr gildi.</dd>
<dt><a name="">2.</dt><dd><a href="/altext/stjt/1999.044.html">5. gr. laga nr. 44/1999</a>, um náttúruvernd, fellur úr gildi.</dd>
<dt><a name="">3.</dt><dd>1. mgr. 4. gr. og 3. mgr. <a href="/altext/stjt/1994.064.html">14. gr. laga nr. 64/1994</a>, um vernd, friðun og veiðar á villtum fuglum og villtum spendýrum, með síðari breytingum, falla úr gildi.</dd>
<dt><a name="">4.</dt><dd>2. mgr. <a href="/altext/stjt/1994.015.html">17. gr. laga nr. 15/1994</a>, um dýravernd, með síðari breytingum, orðast svo:</dd><br><a name="">&nbsp;&nbsp;&nbsp;&nbsp;&nbsp;Umhverfisstofnun annast eftirlit með framkvæmd laganna.</dl>
<br><center><b>Ákvæði til bráðabirgða.</b></center><dl compact>
<dt><a name="">1.</dt><dd>Starfsmenn stofnana sem sinnt hafa þeim verkefnum sem munu heyra undir Umhverfisstofnun samkvæmt lögum þessum skulu eiga forgangsrétt til starfa þar á fyrsta starfsári stofnunarinnar. Ákvæði <a href="/altext/stjt/1996.070.html">7. gr. laga nr. 70/1996</a>, um réttindi og skyldur starfsmanna ríkisins, gilda ekki um störf sem ráðið er í samkvæmt þessum tölulið.</dd>
<dt><a name="">2.</dt><dd>Þegar lög þessi hafa verið samþykkt skal umhverfisráðherra skipa starfshóp sem í eiga sæti auk fulltrúa ráðuneytisins forstjóri Hollustuverndar ríkisins, forstjóri Náttúruverndar ríkisins og veiðistjóri. Starfshópurinn skal undirbúa gildistöku laganna.</dd>
<dt><a name="">3.</dt><dd>Þrátt fyrir ákvæði 3. gr. skal forstjóri Umhverfisstofnunar skipaður frá 1. ágúst 2002 og skal hann frá þeim tíma taka þátt í starfshópi skipuðum skv. 2. tölul.</dd></dl><center><em>Samþykkt á Alþingi 3. maí 2002.</em></center></html>
