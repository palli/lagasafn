<html><title>2002&nbsp;&nbsp;nr. 130&nbsp;&nbsp;19. desember/ Lög um breytingu á lögum nr. 38 15. maí 1990, um stjórn fiskveiða, með síðari breytingum.
 Þingskjal 771, 128. löggjafarþing 244. mál: #A stjórn fiskveiða #  (flutningur aflaheimilda milli ára)</title>
<!-- A_244 M_l C_771 R_9 T_1 V_130_2002 Þ_128 -->
<META DATE="2002-12-13-15-11">
Aðrar útgáfur af skjalinu: <a href="/pdf/thingskjal.php4?lthing=128&amp;lokaskjal=244">PDF</a> <A href="/dba-bin/sendwp.pl?lnr=/text/128/lw/2002130.244">Word Perfect</a>.<br><br> 
<i> Þingskjal 771, 128. löggjafarþing <a HREF="/dba-bin/ferill.pl?ltg=128&mnr=244">244. mál</a>: stjórn fiskveiða (flutningur aflaheimilda milli ára).</i><br><em>Lög nr. 130 19. desember 2002.</em><hr><br><center><strong><font size="+2">Lög um breytingu á <a href="/altext/stjt/1990.038.html">lögum nr. 38 15. maí 1990</a>, um stjórn fiskveiða, með síðari breytingum.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við lögin bætist nýtt ákvæði til bráðabirgða er orðast svo:<br>
<a name="">&nbsp;&nbsp;&nbsp;&nbsp;&nbsp;Hafi aðili ekki náð að nýta sér að fullu eða hluta þær aflaheimildir sem var úthlutað á fiskveiðiárinu 2001/2002 til tilrauna með áframeldi á þorski á því fiskveiðiári, sbr. b-lið <a href="/altext/stjt/2002.085.html">16. gr. laga nr. 85 15. maí 2002</a>, um breytingu á <a href="/altext/stjt/1990.038.html">lögum nr. 38 15. maí 1990</a>, um stjórn fiskveiða, með síðari breytingum, er ráðherra heimilt að samþykkja að ónýttar aflaheimildir verði nýttar í sama tilgangi á fiskveiðiárinu 2002/2003.<br>
<a name="">&nbsp;&nbsp;&nbsp;&nbsp;&nbsp;Þær 500 lestir af óslægðum botnfiski, sem ráðherra hafði til ráðstöfunar á fiskveiðiárinu 2001/2002 til stuðnings byggðarlögum sem lent hafa í vanda vegna samdráttar í sjávarútvegi, sbr. 3. mgr. <a href="/altext/stjt/2002.085.html">17. gr. laga nr.  85 15. maí 2002</a>, um breytingu á <a href="/altext/stjt/1990.038.html">lögum nr. 38 15. maí 1990</a>, um stjórn fiskveiða, með síðari breytingum, skulu bætast við þær aflaheimildir sem ráðherra hefur til ráðstöfunar í sama tilgangi á fiskveiðiárinu 2002/2003, sbr. 2. málsl. 1. mgr. <a href="/altext/stjt/1990.038.html">9. gr. laga nr. 38 15. maí 1990</a>, um stjórn fiskveiða, með síðari breytingum.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 13. desember 2002.</em></center></html>
