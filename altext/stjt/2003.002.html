<html><title>2003&nbsp;&nbsp;nr. 2&nbsp;&nbsp;3. febrúar/ Lög um Vísinda- og tækniráð.
 Þingskjal 885, 128. löggjafarþing 336. mál: #A Vísinda- og tækniráð # </title>
<!-- A_336 M_l C_885 R_9 T_1 V_2_2003 Þ_128 -->
<META DATE="2003-01-28-14-51">
Aðrar útgáfur af skjalinu: <a href="/pdf/thingskjal.php4?lthing=128&amp;lokaskjal=336">PDF</a> <A href="/dba-bin/sendwp.pl?lnr=/text/128/lw/2003002.336">Word Perfect</a>.<br><br> 
<i> Þingskjal 885, 128. löggjafarþing <a HREF="/dba-bin/ferill.pl?ltg=128&mnr=336">336. mál</a>: Vísinda- og tækniráð.</i><br><em>Lög nr. 2 3. febrúar 2003.</em><hr><br><center><strong><font size="+2">Lög um Vísinda- og tækniráð.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Markmið laga þessara er að efla vísindarannsóknir, vísindamenntun og tækniþróun í landinu í því skyni að treysta stoðir íslenskrar menningar og auka samkeppnishæfni atvinnulífsins.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Stefna stjórnvalda í vísinda- og tæknimálum skal mörkuð af Vísinda- og tækniráði til þriggja ára í senn. Umfjöllun þess á hvoru sviði um sig skal undirbúin af vísindanefnd og tækninefnd.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Forsætisráðherra skipar 14 menn í Vísinda- og tækniráð til þriggja ára í senn og jafnmarga til vara samkvæmt tilnefningum eftirtalinna aðila:
<dl compact>
<dt><a name="">a.</dt><dd>fjóra samkvæmt tilnefningu samstarfsnefndar háskólastigsins,</dd>
<dt><a name="">b.</dt><dd>tvo samkvæmt tilnefningu Alþýðusambands Íslands,</dd>
<dt><a name="">c.</dt><dd>tvo samkvæmt tilnefningu Samtaka atvinnulífsins,</dd>
<dt><a name="">d.</dt><dd>einn samkvæmt tilnefningu menntamálaráðherra,</dd>
<dt><a name="">e.</dt><dd>einn samkvæmt tilnefningu iðnaðarráðherra,</dd>
<dt><a name="">f.</dt><dd>einn samkvæmt tilnefningu sjávarútvegsráðherra,</dd>
<dt><a name="">g.</dt><dd>einn samkvæmt tilnefningu landbúnaðarráðherra,</dd>
<dt><a name="">h.</dt><dd>einn samkvæmt tilnefningu heilbrigðis- og tryggingamálaráðherra,</dd>
<dt><a name="">i.</dt><dd>einn samkvæmt tilnefningu umhverfisráðherra.</dd></dl>
<a name="">&nbsp;&nbsp;&nbsp;&nbsp;&nbsp;Auk framangreindra skulu forsætisráðherra, fjármálaráðherra, iðnaðarráðherra og menntamálaráðherra eiga föst sæti í ráðinu, en þar að auki skal forsætisráðherra vera heimilt að kveðja allt að tvo ráðherra til setu í ráðinu í senn. Forsætisráðherra er formaður ráðsins.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Úr hópi þeirra sem skipaðir eru skv. 1. mgr. 3. gr. tilnefnir Vísinda- og tækniráð fulltrúa í vísindanefnd og jafnmarga til vara, sem menntamálaráðherra skipar. Ráðherra skipar jafnframt formann og varaformann úr hópi nefndarmanna.<br>
<a name="">&nbsp;&nbsp;&nbsp;&nbsp;&nbsp;Iðnaðarráðherra skipar tækninefnd með sama hætti.<br>
<a name="">&nbsp;&nbsp;&nbsp;&nbsp;&nbsp;Nefndirnar skulu hafa með sér samráð um þau atriði sem máli skipta fyrir stefnumótun Vísinda- og tækniráðs.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Með reglugerð getur forsætisráðherra mælt nánar fyrir um starfsemi Vísinda- og tækniráðs, menntamálaráðherra um starfsemi vísindanefndar og iðnaðarráðherra um starfsemi tækninefndar.<br>
<br><a name=""><center>6. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 28. janúar 2003.</em></center></html>
