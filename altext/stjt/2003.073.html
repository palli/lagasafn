<html><title>2003&nbsp;&nbsp;nr. 73&nbsp;&nbsp;26. mars/ Lög um breytingu á lögum nr. 33 16. apríl 2002, um eldi nytjastofna sjávar.
 Þingskjal 1417, 128. löggjafarþing 680. mál: #A eldi nytjastofna sjávar #  (yfirstjórn fisksjúkdómamála, EES-reglur)</title>
<!-- A_680 M_l C_1417 R_9 T_1 V_73_2003 Þ_128 -->
<META DATE="2003-03-14-23-57">
Aðrar útgáfur af skjalinu: <a href="/pdf/thingskjal.php4?lthing=128&amp;lokaskjal=680">PDF</a> <A href="/dba-bin/sendwp.pl?lnr=/text/128/lw/2003073.680">Word Perfect</a>.<br><br> 
<i> Þingskjal 1417, 128. löggjafarþing <a HREF="/dba-bin/ferill.pl?ltg=128&mnr=680">680. mál</a>: eldi nytjastofna sjávar (yfirstjórn fisksjúkdómamála, EES-reglur).</i><br><em>Lög nr. 73 26. mars 2003.</em><hr><br><center><strong><font size="+2">Lög um breytingu á <a href="/altext/stjt/2002.033.html">lögum nr. 33 16. apríl 2002</a>, um eldi nytjastofna sjávar.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Á eftir 4. gr. laganna koma tvær nýjar greinar og breytist töluröð annarra greina samkvæmt því:<br>
<a name="">&nbsp;&nbsp;&nbsp;&nbsp;&nbsp;<br>
<a name="">&nbsp;&nbsp;&nbsp;&nbsp;&nbsp;a. (5. gr.)<br>
<a name="">&nbsp;&nbsp;&nbsp;&nbsp;&nbsp;Ráðherra fer með yfirstjórn sjúkdómamála er varða dýr sem lög þessi ná til. Honum til aðstoðar er fisksjúkdómanefnd, sbr. <a href="/altext/stjtnr.html#1970076?g78">78. gr. laga nr. 76 25. júní 1970</a>, um lax- og silungsveiði, með síðari breytingum, eftir því sem við á varðandi sjávardýr.<br>
<a name="">&nbsp;&nbsp;&nbsp;&nbsp;&nbsp;<br>
<a name="">&nbsp;&nbsp;&nbsp;&nbsp;&nbsp;b. (6. gr.)<br>
<a name="">&nbsp;&nbsp;&nbsp;&nbsp;&nbsp;Heimilt er að flytja til landsins frá eldisstöð sjávardýr er lög þessi ná til, óháð þroskastigi, að meðtöldum dýrum sem lifa upprunalega villt en eru ætluð til eldis í eldisstöð, enda skal innflutningurinn háður skilyrðum reglugerðar sem sjávarútvegsráðherra setur, að höfðu samráði við embætti yfirdýralæknis. Við innflutning skal framvísa skriflegri staðfestingu yfirdýralæknis um að uppfyllt séu skilyrði samkvæmt þessu ákvæði.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 14. mars 2003.</em></center></html>
