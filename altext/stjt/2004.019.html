<html><title>2004&nbsp;&nbsp;nr. 19&nbsp;&nbsp;28. apríl/ Lög um breytingu á lögum nr. 47/1993, um frjálsan atvinnu- og búseturétt launafólks innan Evrópska efnahagssvæðisins, og lögum nr. 97/2002, um atvinnuréttindi útlendinga, með síðari breytingum.
 Þingskjal 1510, 130. löggjafarþing 736. mál: #A frjáls atvinnu- og búseturéttur launafólks innan EES #  (frestun á gildistöku reglugerðar)</title>
<!-- A_736 M_l C_1510 R_9 T_1 V_19_2004 Þ_130 -->
<META DATE="2004-04-27-15-31">
Aðrar útgáfur af skjalinu: <a href="/pdf/thingskjal.php4?lthing=130&amp;lokaskjal=736">PDF</a> <A href="/dba-bin/sendwp.pl?lnr=/text/130/lw/2004019.736">Word Perfect</a>.<br><br> 
<i> Þingskjal 1510, 130. löggjafarþing <a HREF="/dba-bin/ferill.pl?ltg=130&mnr=736">736. mál</a>: frjáls atvinnu- og búseturéttur launafólks innan EES (frestun á gildistöku reglugerðar).</i><br><em>Lög nr. 19 28. apríl 2004.</em><hr><br><center><strong><font size="+2">Lög um breytingu á <a href="/altext/stjt/1993.047.html">lögum nr. 47/1993</a>, um frjálsan atvinnu- og búseturétt launafólks innan Evrópska efnahagssvæðisins, og <a href="/altext/stjt/2002.097.html">lögum nr. 97/2002</a>, um atvinnuréttindi útlendinga, með síðari breytingum.</font></strong></center>
<br><center><b>I. KAFLI</b></center><center><b>Breyting á <a href="/altext/stjt/1993.047.html">lögum nr. 47/1993</a>, um frjálsan atvinnu- og búseturétt launafólks innan Evrópska efnahagssvæðisins.</b></center>
<a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við lögin bætist ákvæði til bráðabirgða, svohljóðandi:<br>
<a name="">&nbsp;&nbsp;&nbsp;&nbsp;&nbsp;Ákvæði 1.6. gr. reglugerðar nr. 1612/68/EBE, um frelsi launþega til flutninga innan Evrópska efnahagssvæðisins, ásamt síðari breytingum, taka þó ekki gildi um atvinnu- og búseturétt ríkisborgara Eistlands, Lettlands, Litháens, Póllands, Slóvakíu, Slóveníu, Tékklands og Ungverjalands fyrr en 1. maí 2006. Hið sama gildir um aðstandendur þessara ríkisborgara skv. 10. og 11. gr. reglugerðar nr. 1612/68/EBE.<br>
<br><center><b>II. KAFLI</b></center><center><b>Breyting á <a href="/altext/stjt/2002.097.html">lögum nr. 97/2002</a>, um atvinnuréttindi útlendinga.</b></center>
<a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Við lögin bætist ákvæði til bráðabirgða, svohljóðandi:<br>
<a name="">&nbsp;&nbsp;&nbsp;&nbsp;&nbsp;Ákvæði a-liðar 14. gr. tekur þó ekki gildi að því er varðar rétt ríkisborgara Eistlands, Lettlands, Litháens, Póllands, Slóvakíu, Slóveníu, Tékklands og Ungverjalands til að starfa hér á landi fyrr en 1. maí 2006, sbr. þó <a href="/altext/stjt/2001.054.html">lög nr. 54/2001</a>, um réttarstöðu starfsmanna sem starfa tímabundið á Íslandi á vegum erlendra fyrirtækja.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. maí 2004.<br>
<br><center><em>Samþykkt á Alþingi 27. apríl 2004.</em></center></html>
