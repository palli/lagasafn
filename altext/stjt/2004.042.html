<html><title>2004&nbsp;&nbsp;nr. 42&nbsp;&nbsp;12. maí/ Lög um breytingu á lögum nr. 137/1997, um Kennaraháskóla Íslands.
 Þingskjal 1559, 130. löggjafarþing 817. mál: #A Kennaraháskóli Íslands #  (dómnefndir, auglýsingar um störf o.fl.)</title>
<!-- A_817 M_l C_1559 R_9 T_1 V_42_2004 Þ_130 -->
<META DATE="2004-04-29-23-32">
Aðrar útgáfur af skjalinu: <a href="/pdf/thingskjal.php4?lthing=130&amp;lokaskjal=817">PDF</a> <A href="/dba-bin/sendwp.pl?lnr=/text/130/lw/2004042.817">Word Perfect</a>.<br><br> 
<i> Þingskjal 1559, 130. löggjafarþing <a HREF="/dba-bin/ferill.pl?ltg=130&mnr=817">817. mál</a>: Kennaraháskóli Íslands (dómnefndir, auglýsingar um störf o.fl.).</i><br><em>Lög nr. 42 12. maí 2004.</em><hr><br><center><strong><font size="+2">Lög um breytingu á <a href="/altext/stjt/1997.137.html">lögum nr. 137/1997</a>, um Kennaraháskóla Íslands.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við 3. gr. laganna bætast þrjár nýjar málsgreinar, svohljóðandi:<br>
<a name="">&nbsp;&nbsp;&nbsp;&nbsp;&nbsp;Háskólaráð setur nánari reglur um nýráðningar og framgang í starfi þar sem einnig er kveðið á um störf dómnefnda og meðferð umsókna. Háskólaráð getur mælt svo fyrir í reglunum að undanþiggja megi auglýsingu störf sem byggjast á sérstökum tímabundnum styrkjum, störf sem tengjast sérstökum tímabundnum verkefnum, störf sem nemendur stunda við háskólann samhliða rannsóknartengdu framhaldsnámi og störf við háskólann sem tengjast tilteknu starfi utan hans á grundvelli samstarfssamnings.<br>
<a name="">&nbsp;&nbsp;&nbsp;&nbsp;&nbsp;Heimilt er að ráða kennara til háskólans tímabundinni ráðningu til allt að fimm ára. Um tilhögun slíkrar ráðningar skal háskólaráð setja reglur. Sama á við um þá sem eingöngu eru ráðnir til vísinda- og fræðistarfa.<br>
<a name="">&nbsp;&nbsp;&nbsp;&nbsp;&nbsp;Kennara má ráða í hlutastarf í samræmi við reglur sem háskólaráð setur. Heimilt er að tengja starf kennara tilteknu starfi utan háskólans eða starfi við stofnanir hans samkvæmt reglum sem háskólaráð setur.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 29. apríl 2004.</em></center></html>
