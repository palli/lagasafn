<html><title>2004&nbsp;&nbsp;nr. 43&nbsp;&nbsp;12. maí/ Lög um breytingu á lögum nr. 40/1999, um Háskólann á Akureyri.
 Þingskjal 1560, 130. löggjafarþing 818. mál: #A Háskólinn á Akureyri #  (auglýsing starfa, tímabundin ráðning o.fl.)</title>
<!-- A_818 M_l C_1560 R_9 T_1 V_43_2004 Þ_130 -->
<META DATE="2004-04-29-23-45">
Aðrar útgáfur af skjalinu: <a href="/pdf/thingskjal.php4?lthing=130&amp;lokaskjal=818">PDF</a> <A href="/dba-bin/sendwp.pl?lnr=/text/130/lw/2004043.818">Word Perfect</a>.<br><br> 
<i> Þingskjal 1560, 130. löggjafarþing <a HREF="/dba-bin/ferill.pl?ltg=130&mnr=818">818. mál</a>: Háskólinn á Akureyri (auglýsing starfa, tímabundin ráðning o.fl.).</i><br><em>Lög nr. 43 12. maí 2004.</em><hr><br><center><strong><font size="+2">Lög um breytingu á <a href="/altext/stjt/1999.040.html">lögum nr. 40/1999</a>, um Háskólann á Akureyri.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 3. gr. laganna:
<dl compact>
<dt><a name="">a.</dt><dd>Við 9. mgr. bætist nýr málsliður, svohljóðandi: Háskólaráð getur mælt svo fyrir í reglunum að undanþiggja megi auglýsingu störf sem byggjast á sérstökum tímabundnum styrkjum, störf sem tengjast sérstökum tímabundnum verkefnum, störf sem nemendur stunda við háskólann samhliða rannsóknartengdu framhaldsnámi og störf við háskólann sem tengjast tilteknu starfi utan hans á grundvelli samstarfssamnings.</dd>
<dt><a name="">b.</dt><dd>Við bætast tvær nýjar málsgreinar, svohljóðandi:</dd><br><a name="">&nbsp;&nbsp;&nbsp;&nbsp;&nbsp;Heimilt er að ráða kennara til háskólans tímabundinni ráðningu til allt að fimm ára. Um tilhögun slíkrar ráðningar skal háskólaráð setja reglur. Sama á við um þá sem eingöngu eru ráðnir til vísinda- og fræðistarfa.<br><a name="">&nbsp;&nbsp;&nbsp;&nbsp;&nbsp;Kennara má ráða í hlutastarf í samræmi við reglur sem háskólaráð setur. Heimilt er að tengja starf kennara tilteknu starfi utan háskólans eða starfi við stofnanir hans samkvæmt reglum sem háskólaráð setur.</dl>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 29. apríl 2004.</em></center></html>
