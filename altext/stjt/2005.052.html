<html><title>2005&nbsp;&nbsp;nr. 52&nbsp;&nbsp;18. maí/ Lög um gæðamat á æðardúni.
 Þingskjal 1422, 131. löggjafarþing 670. mál: #A gæðamat á æðardúni #  (heildarlög)</title>
<!-- A_670 M_l C_1422 R_9 T_1 V_52_2005 Þ_131 -->
<META DATE="2005-05-10-23-38">
Aðrar útgáfur af skjalinu: <a href="/pdf/thingskjal.php4?lthing=131&amp;lokaskjal=670">PDF</a> <A href="/dba-bin/sendwp.pl?lnr=/text/131/lw/2005052.670">Word Perfect</a>.<br><br> 
<i> Þingskjal 1422, 131. löggjafarþing <a HREF="/dba-bin/ferill.pl?ltg=131&mnr=670">670. mál</a>: gæðamat á æðardúni (heildarlög).</i><br><em>Lög nr. 52 18. maí 2005.</em><hr><br><center><strong><font size="+2">Lög um gæðamat á æðardúni.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Lög þessi gilda um íslenskan æðardún og gæðamat á honum.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Allur æðardúnn, hvort sem er til dreifingar á innanlandsmarkaði eða til útflutnings, skal metinn og veginn af lögskipuðum dúnmatsmönnum eftir fullhreinsun. Áður en að dreifingu á innanlandsmarkaði eða til útflutnings kemur skal liggja fyrir að æðardúnn standist gæðamat dúnmatsmanna með vottorði þeirra þar að lútandi.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Landbúnaðarráðuneytið gefur út leyfi til handa dúnmatsmönnum til starfa á þeim stöðum sem það telur þörf á að fengnum tillögum Bændasamtaka Íslands og Félags íslenskra stórkaupmanna. Dúnmatsmenn skulu undirrita eiðstaf áður en þeir taka til starfa. Kostnaður af störfum þeirra greiðist af matsbeiðanda í samræmi við gjaldskrá sem ráðuneytið staðfestir.<br>
<a name="">&nbsp;&nbsp;&nbsp;&nbsp;&nbsp;Nánar er kveðið á um framkvæmd laganna, starfsskyldur og hæfniskröfur dúnmatsmanna í reglugerð.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Brot á lögum þessum varða sektum og sæta meðferð opinberra mála.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Lög þessi taka gildi þegar í stað. Á sama tíma falla úr gildi <a href="/altext/stjtnr.html#1970039">lög nr. 39/1970</a>, um gæðamat á æðardún, og frá og með 1. júlí 2005 er lögð niður skipun þeirra aðila sem starfa við dúnmat samkvæmt þeim lögum.<br>
<br><center><em>Samþykkt á Alþingi 10. maí 2005.</em></center></html>
