<html><title>2005&nbsp;&nbsp;nr. 68&nbsp;&nbsp;20. maí/ Lög um breytingu á lögum nr. 68/1997, um Lánasjóð landbúnaðarins, með síðari breytingum.
 Þingskjal 1425, 131. löggjafarþing 786. mál: #A Lánasjóður landbúnaðarins #  (afnám laganna)</title>
<!-- A_786 M_l C_1425 R_9 T_1 V_68_2005 Þ_131 -->
<META DATE="2005-05-10-23-39">
Aðrar útgáfur af skjalinu: <a href="/pdf/thingskjal.php4?lthing=131&amp;lokaskjal=786">PDF</a> <A href="/dba-bin/sendwp.pl?lnr=/text/131/lw/2005068.786">Word Perfect</a>.<br><br> 
<i> Þingskjal 1425, 131. löggjafarþing <a HREF="/dba-bin/ferill.pl?ltg=131&mnr=786">786. mál</a>: Lánasjóður landbúnaðarins (afnám laganna).</i><br><em>Lög nr. 68 20. maí 2005.</em><hr><br><center><strong><font size="+2">Lög um breytingu á <a href="/altext/stjt/1997.068.html">lögum nr. 68/1997</a>, um Lánasjóð landbúnaðarins, með síðari breytingum.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við 1. gr. laganna bætist ný málsgrein, svohljóðandi:<br>
<a name="">&nbsp;&nbsp;&nbsp;&nbsp;&nbsp;Landbúnaðarráðherra er heimilt að selja allar eignir og semja um yfirtöku skulda Lánasjóðs landbúnaðarins. Söluandvirði sjóðsins, að frádregnum kostnaði við sölu og niðurlagningu hans, rennur til Lífeyrissjóðs bænda samkvæmt nánari ákvörðun í fjárlögum.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi. <a href="/altext/stjt/1997.068.html">Lög nr. 68/1997</a>, um Lánasjóð landbúnaðarins, falla úr gildi frá og með 31. desember 2005. Störf starfsmanna Lánasjóðs landbúnaðarins falla niður frá og með sama tíma og fer um réttindi og skyldur þeirra samkvæmt <a href="/altext/stjt/1996.070.html">lögum nr. 70/1996</a>, um réttindi og skyldur starfsmanna ríkisins. Þegar <a href="/altext/stjt/1997.068.html">lög nr. 68/1997</a> falla úr gildi tekur ríkissjóður við öllum réttindum og skyldum sjóðsins gagnvart einstaklingum og lögaðilum.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Við gildistöku laga þessara verða eftirfarandi breytingar á öðrum lögum:
<dl compact>
<dt><a name="">a.</dt><dd>Orðin „Lánasjóði landbúnaðarins (áður Stofnlánadeild Búnaðarbanka Íslands)“ í 43. gr. og „Lánasjóði landbúnaðarins“ í <a href="/altext/stjt/2004.081.html">47. gr. jarðalaga, nr. 81/2004</a>, falla brott.</dd>
<dt><a name="">b.</dt><dd><a href="/altext/stjtnr.html#1970076?g100">100. gr. laga nr. 76/1970</a>, um lax- og silungsveiði, fellur brott.</dd>
<dt><a name="">c.</dt><dd>Lokamálsliður <a href="/altext/stjtnr.html#1955003?g28">28. gr. laga nr. 3/1955</a>, um skógrækt, orðast svo: Greiða skal sömu vexti og verðbætur á bætur frá innlausnardegi til greiðsludags og Lífeyrissjóður bænda reiknar af lánum hverju sinni.</dd></dl>
<br><center><em>Samþykkt á Alþingi 10. maí 2005.</em></center></html>
