<html><title>2005&nbsp;&nbsp;nr. 72&nbsp;&nbsp;24. maí/ Lög um breyting á lögum nr. 50/1988, um virðisaukaskatt, lögum nr. 29/1993, um vörugjald af ökutækjum, eldsneyti o.fl., lögum nr. 97/1987, um vörugjald, og tollalögum, nr. 55/1987, með síðari breytingum.
 Þingskjal 1445, 131. löggjafarþing 697. mál: #A virðisaukaskattur o.fl. #  (vetnisbifreiðar)</title>
<!-- A_697 M_l C_1445 R_9 T_1 V_72_2005 Þ_131 -->
<META DATE="2005-05-11-12-06">
Aðrar útgáfur af skjalinu: <a href="/pdf/thingskjal.php4?lthing=131&amp;lokaskjal=697">PDF</a> <A href="/dba-bin/sendwp.pl?lnr=/text/131/lw/2005072.697">Word Perfect</a>.<br><br> 
<i> Þingskjal 1445, 131. löggjafarþing <a HREF="/dba-bin/ferill.pl?ltg=131&mnr=697">697. mál</a>: virðisaukaskattur o.fl. (vetnisbifreiðar).</i><br><em>Lög nr. 72 24. maí 2005.</em><hr><br><center><strong><font size="+2">Lög um breyting á <a href="/altext/stjtnr.html#1988050">lögum nr. 50/1988</a>, um virðisaukaskatt, <a href="/altext/stjt/1993.029.html">lögum nr. 29/1993</a>, um vörugjald af ökutækjum, eldsneyti o.fl., <a href="/altext/stjtnr.html#1987097">lögum nr. 97/1987</a>, um vörugjald, og <a href="/altext/stjtnr.html#1987055">tollalögum, nr. 55/1987</a>, með síðari breytingum.</font></strong></center>
<br><center><b>I. KAFLI</b></center><center><b>Breyting á <a href="/altext/stjtnr.html#1988050">lögum nr. 50/1988</a>, um virðisaukaskatt, með síðari breytingum.</b></center>
<a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Í stað orðanna „31. desember 2005“ í ákvæði X til bráðabirgða í lögunum kemur: 31. desember 2006.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Við lögin bætist nýtt ákvæði til bráðabirgða sem orðast svo:<br>
<a name="">&nbsp;&nbsp;&nbsp;&nbsp;&nbsp;Heimilt er að fella niður eða endurgreiða virðisaukaskatt að fullu af vetnisbifreiðum, svo og sérhæfðum varahlutum í þær, sem fluttar eru inn í rannsóknarskyni. Heimild þessi nær eingöngu til vetnisbifreiða sem hafa í för með sér hverfandi mengun og gildir til 31. desember 2008. Fjármálaráðherra setur nánari reglur um framkvæmd eftirgjafarinnar.<br>
<br><center><b>II. KAFLI</b></center><center><b>Breyting á <a href="/altext/stjt/1993.029.html">lögum nr. 29/1993</a>, um vörugjald af ökutækjum, eldsneyti o.fl., með síðari breytingum.</b></center>
<a name=""><center>3. gr.</center><a name="">&nbsp;&nbsp;&nbsp;&nbsp;&nbsp;3. málsl. 1. mgr. 5. gr. laganna fellur brott.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Í stað upphæðarinnar „120.000“ í 1. mgr. ákvæðis til bráðabirgða VII í lögunum kemur: 240.000.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Við lögin bætist nýtt ákvæði til bráðabirgða sem orðast svo:<br>
<a name="">&nbsp;&nbsp;&nbsp;&nbsp;&nbsp;Ökutæki sem hafa í för með sér hverfandi mengun og eru knúin óhefðbundnum orkugjafa, svo sem rafhreyfli eða vetni, eru undanþegin gjaldskyldu samkvæmt lögum þessum. Undanþága þessi gildir til 31. desember 2008.<br>
<br><center><b>III. KAFLI</b></center><center><b>Breyting á <a href="/altext/stjtnr.html#1987097">lögum nr. 97/1987</a>, um vörugjald, með síðari breytingum.</b></center>
<a name=""><center>6. gr.</center><a name="">&nbsp;&nbsp;&nbsp;&nbsp;&nbsp;Við lögin bætist nýtt ákvæði til bráðabirgða sem orðast svo:<br>
<a name="">&nbsp;&nbsp;&nbsp;&nbsp;&nbsp;Heimilt er að fella niður eða endurgreiða vörugjald af sérhæfðum varahlutum í vetnisbifreiðar sem fluttar eru inn í rannsóknarskyni. Heimildin gildir til 31. desember 2008. Fjármálaráðherra setur nánari reglur um framkvæmd eftirgjafarinnar.<br>
<br><center><b>IV. KAFLI</b></center><center><b>Breyting á <a href="/altext/stjtnr.html#1987055">tollalögum, nr. 55/1987</a>, með síðari breytingum.</b></center>
<a name=""><center>7. gr.</center><a name="">&nbsp;&nbsp;&nbsp;&nbsp;&nbsp;Við lögin bætist nýtt ákvæði til bráðabirgða sem orðast svo:<br>
<a name="">&nbsp;&nbsp;&nbsp;&nbsp;&nbsp;Heimilt er að fella niður eða endurgreiða toll af sérhæfðum varahlutum í vetnisbifreiðar sem fluttar eru inn í rannsóknarskyni. Heimildin gildir til 31. desember 2008. Fjármálaráðherra setur nánari reglur um framkvæmd eftirgjafarinnar.<br>
<br><center><b>V. KAFLI</b></center><a name=""><center>8. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. júlí 2005.<br>
<br><center><em>Samþykkt á Alþingi 11. maí 2005.</em></center></html>
