<html><title>2005&nbsp;&nbsp;nr. 83&nbsp;&nbsp;24. maí/ Lög um breytingar á almennum hegningarlögum, nr. 19/1940, með síðari breytingum (bann við limlestingu á kynfærum kvenna).
 Þingskjal 1483, 131. löggjafarþing 67. mál: #A almenn hegningarlög #  (bann við limlestingu á kynfærum kvenna)</title>
<!-- A_67 M_l C_1483 R_9 T_1 V_83_2005 Þ_131 -->
<META DATE="2005-05-11-23-30">
Aðrar útgáfur af skjalinu: <a href="/pdf/thingskjal.php4?lthing=131&amp;lokaskjal=67">PDF</a> <A href="/dba-bin/sendwp.pl?lnr=/text/131/lw/2005083.67">Word Perfect</a>.<br><br> 
<i> Þingskjal 1483, 131. löggjafarþing <a HREF="/dba-bin/ferill.pl?ltg=131&mnr=67">67. mál</a>: almenn hegningarlög (bann við limlestingu á kynfærum kvenna).</i><br><em>Lög nr. 83 24. maí 2005.</em><hr><br><center><strong><font size="+2">Lög um breytingar á almennum <a href="/altext/stjtnr.html#1940019">hegningarlögum, nr. 19/1940</a>, með síðari breytingum (bann við limlestingu á kynfærum kvenna).</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við 5. gr. laganna bætist ný málsgrein, svohljóðandi:<br>
<a name="">&nbsp;&nbsp;&nbsp;&nbsp;&nbsp;Í þeim tilvikum sem greinir í 2. tölul. 1. mgr. skal refsað eftir íslenskum hegningarlögum fyrir brot manns, sem var íslenskur ríkisborgari eða búsettur hér á landi á verknaðarstundu, er fellur undir 218. gr. a og framið er erlendis þrátt fyrir að verknaðurinn teljist ekki refsiverður eftir lögum þess ríkis.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Síðari málsliður 1. mgr. 82. gr. laganna orðast svo: Fyrningarfrestur vegna brota samkvæmt ákvæðum 194.202. gr. og 218. gr. a telst þó eigi fyrr en frá þeim degi er brotaþoli nær 14 ára aldri.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Á eftir 218. gr. laganna kemur ný grein, 218. gr. a, svohljóðandi:<br>
<a name="">&nbsp;&nbsp;&nbsp;&nbsp;&nbsp;Hver sem með líkamsárás veldur tjóni á líkama eða heilsu stúlkubarns eða konu<i></i> með því að fjarlægja kynfæri hennar að hluta eða öllu leyti skal sæta fangelsi allt að 6 árum. <i></i>Nú hefur árás í för með sér stórfellt líkams- eða heilsutjón eða bani hlýst af, eða hún telst sérstaklega vítaverð vegna þeirrar aðferðar sem notuð er, og varðar brot þá fangelsi allt að 16 árum.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Í stað orðanna 217. eða 218. gr. í 218. gr. a laganna, er verður 218. gr. b, kemur: 217., 218. eða 218. gr. a.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;219. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Ef tjón á líkama eða heilbrigði, slíkt sem í 218. gr. eða 218. gr. a getur, hlýst af gáleysi annars manns, þá varðar það sektum eða fangelsi allt að 4 árum.<br>
<br><a name=""><center>6. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 11. maí 2005.</em></center></html>
