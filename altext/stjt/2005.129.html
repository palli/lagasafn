<html><title>2005&nbsp;&nbsp;nr. 129&nbsp;&nbsp;19. desember/ Lög um breyting á lögum um Schengen-upplýsingakerfið á Íslandi, nr. 16 14. apríl 2000, með síðari breytingum.
 Þingskjal 628, 132. löggjafarþing 189. mál: #A Schengen-upplýsingakerfið á Íslandi #  (skráning upplýsinga um einstaklinga og hluti, EES-reglur)</title>
<!-- A_189 M_l C_628 R_9 T_1 V_129_2005 Þ_132 -->
<META DATE="2005-12-09-19-14">
Aðrar útgáfur af skjalinu: <a href="/pdf/thingskjal.php4?lthing=132&amp;lokaskjal=189">PDF</a> <A href="/dba-bin/sendwp.pl?lnr=/text/132/lw/2005129.189">Word Perfect</a>.<br><br> 
<i> Þingskjal 628, 132. löggjafarþing <a HREF="/dba-bin/ferill.pl?ltg=132&mnr=189">189. mál</a>: Schengen-upplýsingakerfið á Íslandi (skráning upplýsinga um einstaklinga og hluti, EES-reglur).</i><br><em>Lög nr. 129 19. desember 2005.</em><hr><br><center><strong><font size="+2">Lög um breyting á lögum um Schengen-upplýsingakerfið á Íslandi, nr. 16 14. apríl 2000, með síðari breytingum.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;5. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Í upplýsingakerfið má skrá eftirfarandi upplýsingar um einstaklinga:
<dl compact>
<dt><a name="">a.</dt><dd>kenninafn, eiginnöfn með vísun til hugsanlegrar sérskráningar falskra nafna,</dd>
<dt><a name="">b.</dt><dd>sérstök varanleg líkamleg einkenni,</dd>
<dt><a name="">c.</dt><dd>fæðingarstað, fæðingardag og -ár,</dd>
<dt><a name="">d.</dt><dd>kynferði,</dd>
<dt><a name="">e.</dt><dd>ríkisfang,</dd>
<dt><a name="">f.</dt><dd>hvort viðkomandi er vopnaður, ofbeldishneigður eða á flótta,</dd>
<dt><a name="">g.</dt><dd>ástæðu fyrir skráningu,</dd>
<dt><a name="">h.</dt><dd>aðgerðir sem farið er fram á,</dd>
<dt><a name="">i.</dt><dd>tegund brots þegar upplýsingar eru skráðar skv. a-lið 1. mgr. 6. gr. </dd></dl>
<a name="">&nbsp;&nbsp;&nbsp;&nbsp;&nbsp;Í upplýsingakerfið má skrá upplýsingar um eftirtalda hluti:
<dl compact>
<dt><a name="">a.</dt><dd>vélknúin ökutæki með slagrými yfir 50 rúmsentimetrum, skip, báta og loftför sem hefur verið stolið, hafa verið seld ólöglega eða hafa horfið,</dd>
<dt><a name="">b.</dt><dd>eftirvagna með eigin þunga yfir 750 kg, hjólhýsi, atvinnutæki, utanborðsvélar og gáma sem hefur verið stolið, hafa verið seld ólöglega eða hafa horfið,</dd>
<dt><a name="">c.</dt><dd>skotvopn sem hefur verið stolið, hafa verið seld ólöglega eða hafa horfið,</dd>
<dt><a name="">d.</dt><dd>óútfyllt skilríki sem hefur verið stolið, hafa verið seld ólöglega eða hafa horfið,</dd>
<dt><a name="">e.</dt><dd>útgefin persónuskilríki, svo sem vegabréf, nafnskírteini, ökuskírteini, dvalarleyfi og ferðaskilríki, sem hefur verið stolið, hafa verið seld ólöglega, hafa horfið eða verið ógilt,</dd>
<dt><a name="">f.</dt><dd>skráningarskírteini og skráningarmerki ökutækja sem hefur verið stolið, hafa verið seld ólöglega, hafa horfið eða verið ógilt,</dd>
<dt><a name="">g.</dt><dd>peningaseðla með skráðum númerum,</dd>
<dt><a name="">h.</dt><dd>verðbréf og aðrar tegundir greiðslu, svo sem ávísanir, greiðslukort, skuldabréf eða hlutabréf, sem hefur verið stolið, hafa verið seld ólöglega eða hafa horfið.</dd></dl>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;1. málsl. 1. mgr. 7. gr. laganna orðast svo: Heimilt er að skrá upplýsingar um einstaklinga, ökutæki, báta, skip, loftför og gáma í upplýsingakerfið til að fram fari eftirlit með leynd, leit, líkamsleit eða líkamsrannsókn í eftirfarandi tilvikum.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Á eftir 9. gr. laganna kemur ný grein, 9. gr. a, er orðast svo:<br>
<a name="">&nbsp;&nbsp;&nbsp;&nbsp;&nbsp;Ríkislögreglustjóra er heimilt að veita þar til bærum yfirvöldum í öðru Schengen-ríki nauðsynlegar viðbótarupplýsingar í tengslum við skráningu í upplýsingakerfið, sem og þegar hlutir eða einstaklingar, sem skráðir hafa verið í kerfið, finnast. Ekki má nota slíkar upplýsingar á annan veg en leiðir af tilgangi skráningar eða beiðni.<br>
<br><a name=""><center>4. gr. </center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 10. gr. laganna:
<dl compact>
<dt><a name="">a.</dt><dd>Fyrir framan orðið „lögreglan“ í a-lið 1. mgr. kemur: ríkissaksóknari og.</dd>
<dt><a name="">b.</dt><dd>Á eftir orðinu „grundvelli“ í b-lið 1. mgr. kemur: d- og e-liðar 2. mgr. 5. gr. og.</dd>
<dt><a name="">c.</dt><dd>Á eftir b-lið 1. mgr. kemur nýr stafliður er orðast svo: Umferðarstofa við skráningu ökutækja í þeim tilgangi að kanna hvort ökutæki sem óskað er skráningar á hafi verið stolið, selt ólöglega eða horfið; aðgangurinn takmarkast þó við upplýsingar um ökutæki á grundvelli a-liðar 2. mgr. 5. gr., um eftirvagna og hjólhýsi á grundvelli b-liðar 2. mgr. 5. gr. og um skráningarskírteini og skráningarmerki á grundvelli f-liðar 2. mgr. 5. gr.</dd></dl>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 17. gr. laganna:
<dl compact>
<dt><a name="">a.</dt><dd>Í stað orðsins „ökutæki“ í b-lið 2. mgr. kemur: hluti.</dd>
<dt><a name="">b.</dt><dd>Í stað 4. mgr. koma tvær nýjar málsgreinar er orðast svo:</dd><br><a name="">&nbsp;&nbsp;&nbsp;&nbsp;&nbsp;Upplýsingar sem skráðar eru um hluti skv. 7. gr. skulu ekki standa lengur í upplýsingakerfinu en fimm ár frá skráningu.<br><a name="">&nbsp;&nbsp;&nbsp;&nbsp;&nbsp;Aðrar upplýsingar en þær sem skráðar eru í kerfið á grundvelli 6. og 7. gr. skulu ekki standa lengur en tíu ár frá skráningu.</dl>
<br><a name=""><center>6. gr.</center><a name="">&nbsp;&nbsp;&nbsp;&nbsp;&nbsp;Á eftir 17. gr. laganna kemur ný grein, 17. gr. a, er orðast svo:<br>
<a name="">&nbsp;&nbsp;&nbsp;&nbsp;&nbsp;Viðbótarupplýsingar um einstaklinga og hluti sem verða til við upplýsingaskipti á grundvelli 9. gr. a má einungis geyma í þann tíma sem er nauðsynlegur í samræmi við tilgang skráningarinnar og aldrei lengur en í eitt ár eftir að samsvarandi skráningu, sem varðar sömu einstaklinga eða hluti, í Schengen-upplýsingakerfinu hefur verið eytt.<br>
<br><a name=""><center>7. gr. </center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 9. desember 2005.</em></center></html>
