<html><title>2006&nbsp;&nbsp;nr. 152&nbsp;&nbsp;15. desember/ Lög um ættleiðingarstyrki.
 Þingskjal 662, 133. löggjafarþing 429. mál: #A ættleiðingarstyrkir #  (heildarlög)</title>
<!-- A_429 M_l C_662 R_9 T_1 V_152_2006 Þ_133 -->
<META DATE="2006-12-09-15-34">
Aðrar útgáfur af skjalinu: <a href="/pdf/thingskjal.php4?lthing=133&amp;lokaskjal=429">PDF</a> <A href="/dba-bin/sendwp.pl?lnr=/text/133/lw/2006152.429">Word Perfect</a>.<br><br> 
<i> Þingskjal 662, 133. löggjafarþing <a HREF="/dba-bin/ferill.pl?ltg=133&mnr=429">429. mál</a>: ættleiðingarstyrkir (heildarlög).</i><br><em>Lög nr. 152 15. desember 2006.</em><hr><br><center><strong><font size="+2">Lög um ættleiðingarstyrki.</font></strong></center>
<br><center><b>I. KAFLI</b></center><center><b>Almenn ákvæði.</b></center>
<a name=""><center>1. gr.</center><center><em>Gildissvið.</em></center>
<a name="">&nbsp;&nbsp;&nbsp;&nbsp;&nbsp;Lög þessi taka til fjárstyrkja úr ríkissjóði til kjörforeldra sem ættleitt hafa erlent barn eða börn í samræmi við lög um ættleiðingar. Lög þessi taka ekki til alþjóðlegra fjölskylduættleiðinga.<br>
<br><center><b>II. KAFLI</b></center><center><b>Stjórnsýsla.</b></center>
<a name=""><center>2. gr.</center><center><em>Yfirstjórn.</em></center>
<a name="">&nbsp;&nbsp;&nbsp;&nbsp;&nbsp;Félagsmálaráðherra fer með yfirstjórn ættleiðingarstyrkja samkvæmt lögum þessum.<br>
<br><a name=""><center>3. gr.</center><center><em>Framkvæmdaraðili.</em></center>
<a name="">&nbsp;&nbsp;&nbsp;&nbsp;&nbsp;Félagsmálaráðherra ákveður með reglugerð hvaða aðila hann felur framkvæmd laga þessara.<br>
<a name="">&nbsp;&nbsp;&nbsp;&nbsp;&nbsp;Kostnaður vegna ættleiðingarstyrkja í lögum þessum greiðist úr ríkissjóði samkvæmt fjárlögum hverju sinni.<br>
<br><a name=""><center>4. gr.</center><center><em>Kæruheimild.</em></center>
<a name="">&nbsp;&nbsp;&nbsp;&nbsp;&nbsp;Ákvörðun um synjun ættleiðingarstyrks og leiðréttingu á greiðslum skv. 8. gr. er heimilt að kæra til félagsmálaráðherra. Um kæru gilda ákvæði VII. kafla <a href="/altext/stjt/1993.037.html">stjórnsýslulaga, nr. 37/1993</a>.<br>
<br><center><b>III. KAFLI</b></center><center><b>Greiðsla ættleiðingarstyrks.</b></center>
<a name=""><center>5. gr.</center><center><em>Greiðsla og skilyrði styrks.</em></center>
<a name="">&nbsp;&nbsp;&nbsp;&nbsp;&nbsp;Ættleiðingarstyrkur er eingreiðsla sem er greidd út samkvæmt umsókn kjörforeldra þegar erlend ættleiðing hefur verið staðfest hér á landi eða ættleiðingarleyfi hefur verið gefið út hér í samræmi við ákvæði laga um ættleiðingar.<br>
<a name="">&nbsp;&nbsp;&nbsp;&nbsp;&nbsp;Kjörforeldrar sem hafa fengið útgefið forsamþykki í samræmi við lög um ættleiðingar eiga einir rétt á ættleiðingarstyrk. Þessi réttur er ekki framseljanlegur.<br>
<br><a name=""><center>6. gr.</center><center><em>Umsókn um styrk.</em></center>
<a name="">&nbsp;&nbsp;&nbsp;&nbsp;&nbsp;Kjörforeldrar skulu sækja um ættleiðingarstyrk á þar til gerðum eyðublöðum. Sækja skal um styrk innan sex mánaða frá því að erlend ættleiðing er staðfest hér á landi eða ættleiðingarleyfi gefið út hér í samræmi við lög um ættleiðingar. Réttur til ættleiðingarstyrks fellur niður að þessum tíma liðnum.<br>
<a name="">&nbsp;&nbsp;&nbsp;&nbsp;&nbsp;Ákveða skal með reglugerð sem félagsmálaráðherra setur hvaða gögn skuli fylgja með umsókn um ættleiðingarstyrk.<br>
<br><a name=""><center>7. gr.</center><center><em>Fjárhæð styrks.</em></center>
<a name="">&nbsp;&nbsp;&nbsp;&nbsp;&nbsp;Fjárhæð ættleiðingarstyrks nemur 480.000 kr. Fjárhæð styrksins skal endurskoðuð í tengslum við afgreiðslu fjárlaga á tveggja ára fresti. Félagsmálaráðherra setur í reglugerð ákvæði um endurskoðaða fjárhæð styrksins.<br>
<a name="">&nbsp;&nbsp;&nbsp;&nbsp;&nbsp;Ef kjörforeldrar hafa ættleitt fleiri en eitt barn samtímis er veittur styrkur vegna hvers barns umfram eitt sem nemur 20% af fjárhæð skv. 1. mgr.<br>
<br><a name=""><center>8. gr.</center><center><em>Leiðrétting á greiðslum.</em></center>
<a name="">&nbsp;&nbsp;&nbsp;&nbsp;&nbsp;Hafi styrkþegi ranglega fengið ættleiðingarstyrk skal hann endurgreiða þá fjárhæð sem ofgreidd var.<br>
<br><center><b>IV. KAFLI</b></center><center><b>Ýmis ákvæði.</b></center>
<a name=""><center>9. gr.</center><center><em>Reglugerð.</em></center>
<a name="">&nbsp;&nbsp;&nbsp;&nbsp;&nbsp;Félagsmálaráðherra setur reglugerð um nánari framkvæmd laga þessara.<br>
<br><a name=""><center>10. gr.</center><center><em>Gildistaka.</em></center>
<a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. janúar 2007.<br>
<a name="">&nbsp;&nbsp;&nbsp;&nbsp;&nbsp;Rétt til styrks samkvæmt lögum þessum eiga kjörforeldrar barna sem ættleidd eru eftir gildistöku laganna.<br>
<br><center><em>Samþykkt á Alþingi 9. desember 2006.</em></center></html>
