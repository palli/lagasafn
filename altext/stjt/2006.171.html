<html><title>2006&nbsp;&nbsp;nr. 171&nbsp;&nbsp;20. desember/ Lög um breytingu á lögum um Flugmálastjórn Íslands, nr. 100/2006.
 Þingskjal 683, 133. löggjafarþing 390. mál: #A Flugmálastjórn Íslands #  (heimildir til gjaldtöku)</title>
<!-- A_390 M_l C_683 R_9 T_1 V_171_2006 Þ_133 -->
<META DATE="2006-12-09-15-39">
Aðrar útgáfur af skjalinu: <a href="/pdf/thingskjal.php4?lthing=133&amp;lokaskjal=390">PDF</a> <A href="/dba-bin/sendwp.pl?lnr=/text/133/lw/2006171.390">Word Perfect</a>.<br><br> 
<i> Þingskjal 683, 133. löggjafarþing <a HREF="/dba-bin/ferill.pl?ltg=133&mnr=390">390. mál</a>: Flugmálastjórn Íslands (heimildir til gjaldtöku).</i><br><em>Lög nr. 171 20. desember 2006.</em><hr><br><center><strong><font size="+2"><a href="/altext/stjt/2006.100.html">Lög um breytingu á lögum um Flugmálastjórn Íslands, nr. 100/2006</a>.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;9. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Til að standa undir kostnaði við útgáfu skírteina, starfsleyfa og heimilda, eftirlit og vottun auk annarrar starfsemi er Flugmálastjórn Íslands heimilt að innheimta gjöld, þ.m.t. árleg gjöld, vegna:
<dl compact>
<dt><a name="">1.</dt><dd>Útgáfu skírteina og heimilda einstaklinga, breytinga, endurnýjunar og endurútgáfu. Greiða skal fyrir mat og vottun á gögnum er fylgja umsókn fyrir hverja klukkustund sem matið tekur á grundvelli gjalds, sbr. 2. mgr. Einnig skal heimilt að innheimta fast gjald fyrir tiltekin skírteini og heimildir á grundvelli tímagjalds, sbr. 2. mgr.</dd>
<dt><a name="">2.</dt><dd>Útgáfu starfsleyfa, heimilda og skírteina lögaðila, breytinga, endurnýjunar og endurútgáfu. Greiða skal fyrir mat og vottun á gögnum er fylgja umsókn fyrir hverja klukkustund sem matið tekur, sbr. 2. mgr. Einnig skal heimilt að innheimta fast gjald fyrir tiltekin starfsleyfi, skírteini og heimildir á grundvelli tímagjalds, sbr. 2. mgr. Heimilt skal að krefja umsækjanda um fyrirframgreiðslu vegna yfirferðar gagna og samskipta meðan á mats- og vottunarferli stendur.</dd>
<dt><a name="">3.</dt><dd>Útgáfu lofthæfisskírteina og hávaða- og mengunarvottorða.</dd><br><a name="">&nbsp;&nbsp;&nbsp;&nbsp;&nbsp;Gjald fyrir fyrstu útgáfu lofthæfisskírteinis er miðað við hámarksflugtaksmassa loftfars:
<dl compact>
<dt><a name="">a.</dt><dd>Fyrir loftför allt að 2.700 kg  13.680 kr. + 9,36 kr./kg.</dd>
<dt><a name="">b.</dt><dd>Fyrir loftför 2.701–5.700 kg  20.400 kr. + 7,80 kr./kg.</dd>
<dt><a name="">c.</dt><dd>Fyrir loftför 5.701–50.000 kg  96.000 kr. + 8,40 kr./kg.</dd>
<dt><a name="">d.</dt><dd>Fyrir loftför yfir 50.000 kg  480.000 kr. + 4,80 kr./kg.</dd></dl><a name="">&nbsp;&nbsp;&nbsp;&nbsp;&nbsp;Heimilt skal að endurgreiða hlutfallslega gjald vegna fyrstu útgáfu lofthæfisskírteinis ef skráning loftfars varir skemur en 12 mánuði. Endurgreiða skal <font size="-1"><sup>1</sup></font>/<font size="-2">12</font> hluta gjaldsins fyrir hvern heilan mánuð sem loftfarið er skemur á skrá en 12 mánuði, þó þannig að lágmarksgjald sé  <font size="-1"><sup>6</sup></font>/<font size="-2">12</font>  fulls gjalds.<br><a name="">&nbsp;&nbsp;&nbsp;&nbsp;&nbsp;Gjald fyrir útgáfu tímabundins lofthæfisskírteinis sem gilda skal skemur en 30 daga skal vera <font size="-1"><sup>3</sup></font>/<font size="-2">12</font> af gjaldi fyrir fyrstu útgáfu lofthæfisskírteinis.<br><a name="">&nbsp;&nbsp;&nbsp;&nbsp;&nbsp;Fyrir útgáfu lofthæfisskírteinis til útflutnings skal greiða helming af gjaldi fyrir fyrstu útgáfu lofthæfisskírteinis.<br><a name="">&nbsp;&nbsp;&nbsp;&nbsp;&nbsp;Gjald fyrir fyrstu útgáfu lofthæfisskírteinis loftfars sem ekki er vélknúið er 25% af gjaldi fyrir vélknúin loftför.<br><a name="">&nbsp;&nbsp;&nbsp;&nbsp;&nbsp;Nú er loftfar skráð erlendis fært á flugrekandaskírteini íslensks flugrekanda og skal þá greiða fyrir útgáfu lofthæfisskírteinis eins og um fyrstu útgáfu þess væri að ræða.<br><a name="">&nbsp;&nbsp;&nbsp;&nbsp;&nbsp;Fyrir útgáfu vottorðs til staðfestingar á lofthæfi skal greiða samkvæmt tímagjaldi, sbr. 2. mgr.<br><a name="">&nbsp;&nbsp;&nbsp;&nbsp;&nbsp;Gjöld samkvæmt þessum lið falla í gjalddaga við útgáfu skírteinis eða vottorðs. Handhafar starfsleyfa útgefinna af Flugmálastjórn njóta greiðslufrests, enda séu þeir í skilum við stofnunina. Þegar greiðslufrestur er veittur er uppgjörstímabil þrír mánuðir sem miðast við febrúar, maí, ágúst og nóvember. Gjalddagi er 15. dagur næsta mánaðar eftir lok uppgjörstímabils.<br>
<dt><a name="">4.</dt><dd>Skráningar loftfars og breytingar á eigendaskiptum.</dd>
<dt><a name="">5.</dt><dd>Árlegs eftirlits með:</dd><dl compact>
<dt><a name="">a.</dt><dd>loftförum í almannaflugi (einka- og kennsluflugi),</dd>
<dt><a name="">b.</dt><dd>loftförum í flutningaflugi, verkflugi og ríkisflugi,</dd>
<dt><a name="">c.</dt><dd>flugrekstri,</dd>
<dt><a name="">d.</dt><dd>viðhaldsstöðvum og verkstæðum,</dd>
<dt><a name="">e.</dt><dd>flug- og þyrluvöllum,</dd>
<dt><a name="">f.</dt><dd>lendingastöðum,</dd>
<dt><a name="">g.</dt><dd>flugstöðvum,</dd>
<dt><a name="">h.</dt><dd>flugvernd,</dd>
<dt><a name="">i.</dt><dd>flugskólum,</dd>
<dt><a name="">j.</dt><dd>þjálfunarbúnaði,</dd>
<dt><a name="">k.</dt><dd>skólum fyrir flugleiðsöguþjónustu (flugumferðarþjónustu),</dd>
<dt><a name="">l.</dt><dd>skólum fyrir flugvéltækna og viðhaldsvotta,</dd>
<dt><a name="">m.</dt><dd>flugleiðsöguþjónustu, þ.m.t. flugleiðsögubúnaði,</dd>
<dt><a name="">n.</dt><dd>flugprófunarþjónustu,</dd>
<dt><a name="">o.</dt><dd>fluglæknasetrum,</dd>
<dt><a name="">p.</dt><dd>flugklúbbum sem sæta eftirliti,</dd>
<dt><a name="">q.</dt><dd>námskeiðahaldi,</dd>
<dt><a name="">r.</dt><dd>útleigu loftfara í atvinnuskyni,</dd>
<dt><a name="">s.</dt><dd>handhöfum skírteina útgefinna af Flugmálastjórn Íslands.</dd></dl>
<dt><a name="">6.</dt><dd>Prófgjalda, þ.e. til framkvæmdar prófa, skriflegra eða verklegra, eða yfirferðar eða eftirlits með próftöku.</dd>
<dt><a name="">7.</dt><dd>Heimilda sem tengjast einstökum atburðum og afgreiðslum, svo sem flugsýningum, flugkeppnum, fallhlífarstökki, lágflugi, listflugi, flugeldasýningum, yfirflugi með takmarkað lofthæfisskírteini og yfirferð vátryggingaskilmála vegna loftferða.</dd>
<dt><a name="">8.</dt><dd>Samhæfingar eða samstarfs við erlend stjórnvöld í þágu eftirlitsskylds aðila, þ.m.t. vegna samningagerðar og framsals eftirlits, samkvæmt föstu gjaldi á hverja unna klukkustund, sbr. 2. mgr.</dd>
<dt><a name="">9.</dt><dd>Sérstakrar þjónustu sem óskað er vegna vottunar, viðurkenningar, prófunar eða veitingar heimilda, samkvæmt föstu gjaldi á hverja unna klukkustund, sbr. 2. mgr.</dd></dl>
<a name="">&nbsp;&nbsp;&nbsp;&nbsp;&nbsp;Við ákvörðun gjalda skal leggja til grundvallar kostnað vegna launa og launatengdra gjalda, aksturs, þjálfunar og endurmenntunar, aðkeyptrar sérfræðiþjónustu, húsnæðis, starfsaðstöðu, fjarskipta, búnaðar og tækja, stjórnunar- og stoðþjónustu og alþjóðlegrar samvinnu í þágu flugrekstrar auk ferða og uppihalds. Fjárhæð gjalda tekur mið af þeim kostnaði sem almennt hlýst af eftirliti og þjónustu. Útlagðan kostnað, svo sem við ferðir, uppihald og sérfræðiþjónustu í þágu eftirlitsskylds aðila, skal greiða aukalega.<br>
<a name="">&nbsp;&nbsp;&nbsp;&nbsp;&nbsp;Þá er Flugmálastjórn heimilt að hafa tekjur af þjónustu- og verksamningum, svo og af rannsóknarstarfsemi og þróunarverkefnum.<br>
<a name="">&nbsp;&nbsp;&nbsp;&nbsp;&nbsp;Gjöld Flugmálastjórnar skv. 1. mgr. eru aðfararhæf án undangengins dóms eða sáttar.<br>
<a name="">&nbsp;&nbsp;&nbsp;&nbsp;&nbsp;Flugmálastjórn er heimilt að innheimta gjöld vegna heimildar- og leyfisveitinga og eftirlits, svo og fyrir aðra þjónustu sem veitt er á vegum stofnunarinnar, í samræmi við gjaldskrá sem staðfest skal af ráðherra.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. janúar 2007. Jafnframt falla brott 35.–38. tölul. 1. mgr. 10. gr. og 9.–11. tölul. <a href="/altext/stjt/1991.088.html">13. gr. laga nr. 88/1991</a>, um aukatekjur ríkissjóðs, með síðari breytingum. Þá falla brott 4.–6. mgr. 10. gr., 7. mgr. 56. gr., 7. mgr. 57. gr. og 5. mgr. 57. gr. a og 2., 3. og 5. mgr. 71. gr. a og 2.–4. mgr. <a href="/altext/stjt/1998.060.html">81. gr. laga um loftferðir, nr. 60/1998</a>, með síðari breytingum.<br>
<br><center><em>Samþykkt á Alþingi 9. desember 2006.</em></center></html>
