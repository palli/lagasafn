<html><title>2007&nbsp;&nbsp;nr. 32&nbsp;&nbsp;23. mars/ Lög um breytingu á lögum nr. 125/1999, um málefni aldraðra, með síðari breytingum.
 Þingskjal 1266, 133. löggjafarþing 559. mál: #A málefni aldraðra #  (greiðslur fjármagnstekjuhafa í Framkvæmdasjóð aldraðra)</title>
<!-- A_559 M_l C_1266 R_9 T_1 V_32_2007 Þ_133 -->
<META DATE="2007-03-16-14-29">
Aðrar útgáfur af skjalinu: <a href="/pdf/thingskjal.php4?lthing=133&amp;lokaskjal=559">PDF</a> <A href="/dba-bin/sendwp.pl?lnr=/text/133/lw/2007032.559">Word Perfect</a>.<br><br> 
<i> Þingskjal 1266, 133. löggjafarþing <a HREF="/dba-bin/ferill.pl?ltg=133&mnr=559">559. mál</a>: málefni aldraðra (greiðslur fjármagnstekjuhafa í Framkvæmdasjóð aldraðra).</i><br><em>Lög nr. 32 23. mars 2007.</em><hr><br><center><strong><font size="+2">Lög um breytingu á <a href="/altext/stjt/1999.125.html">lögum nr. 125/1999</a>, um málefni aldraðra, með síðari breytingum.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;1. og 2. mgr. 10. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Framkvæmdasjóður aldraðra fær tekjur af sérstöku gjaldi sem skattstjórar leggja á þá sem skattskyldir eru skv. <a href="/altext/stjtnr.html#2003090?g1">1. gr. laga nr. 90/2003</a>, um tekjuskatt. Gjaldið skal nema 6.314 kr. á hvern gjaldanda og kemur til endurskoðunar við afgreiðslu fjárlaga ár hvert.<br>
<a name="">&nbsp;&nbsp;&nbsp;&nbsp;&nbsp;Undanþegin gjaldinu eru börn innan 16 ára aldurs og þeir sem eru 70 ára og eldri í lok tekjuárs. Einnig eru undanþegnir gjaldinu einstaklingar sem hafa tekjuskattsstofn skv. 1. og 3. tölul. <a href="/altext/stjtnr.html#2003090?g61">61. gr. laga nr. 90/2003</a>, um tekjuskatt, samtals lægri en 1.080.067 kr. á tekjuárinu 2007. Þegar um hjón eða samskattað fólk er að ræða skal þó skipta sameiginlegum fjármagnstekjum skv. 3. mgr. <a href="/altext/stjtnr.html#2003090?g66">66. gr. laga nr. 90/2003</a> jafnt á milli þeirra þegar tekjuviðmiðun þessi er fundin. Tekjuviðmiðun þessi skal breytast árlega í samræmi við þær breytingar sem verða á persónuafslætti skv. A-lið <a href="/altext/stjtnr.html#2003090?g67">67. gr. laga nr. 90/2003</a>, um tekjuskatt, og innheimtuhlutfalli viðkomandi staðgreiðsluárs samkvæmt ákvæðum 1. mgr. <a href="/altext/stjtnr.html#1987045?g9">9. gr. laga nr. 45/1987</a>, um staðgreiðslu opinberra gjalda. Skattstjóri skal fella gjald þetta niður af öldruðum og öryrkjum, undir 70 ára aldri, sem dveljast á dvalar- og hjúkrunarheimilum.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi og koma til framkvæmda við álagningu opinberra gjalda á árinu 2008 vegna tekna ársins 2007. Ákvæði <a href="/altext/stjt/2006.147.html">laga nr. 147/2006</a>, um breytingu á <a href="/altext/stjt/1999.125.html">lögum nr. 125/1999</a>, um málefni aldraðra, með síðari breytingum, skulu gilda við álagningu á árinu 2007 vegna tekna ársins 2006.<br>
<br><center><em>Samþykkt á Alþingi 16. mars 2007.</em></center></html>
