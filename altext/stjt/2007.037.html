<html><title>2007&nbsp;&nbsp;nr. 37&nbsp;&nbsp;27. mars/ Lög um sameiningu Kennaraháskóla Íslands og Háskóla Íslands.
 Þingskjal 1372, 133. löggjafarþing 431. mál: #A sameining Kennaraháskóla Íslands og Háskóla Íslands # </title>
<!-- A_431 M_l C_1372 R_9 T_1 V_37_2007 Þ_133 -->
<META DATE="2007-03-17-21-06">
Aðrar útgáfur af skjalinu: <a href="/pdf/thingskjal.php4?lthing=133&amp;lokaskjal=431">PDF</a> <A href="/dba-bin/sendwp.pl?lnr=/text/133/lw/2007037.431">Word Perfect</a>.<br><br> 
<i> Þingskjal 1372, 133. löggjafarþing <a HREF="/dba-bin/ferill.pl?ltg=133&mnr=431">431. mál</a>: sameining Kennaraháskóla Íslands og Háskóla Íslands.</i><br><em>Lög nr. 37 27. mars 2007.</em><hr><br><center><strong><font size="+2">Lög um sameiningu Kennaraháskóla Íslands og Háskóla Íslands.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Kennaraháskóli Íslands og Háskóli Íslands skulu sameinast undir einu nafni, Háskóli Íslands.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Nemendur, sem við gildistöku laga þessara eru í námi við Kennaraháskóla Íslands, eiga rétt á að ljúka því námi við sameinaðan háskóla, Háskóla Íslands, samkvæmt því námsskipulagi sem í gildi er við gildistöku laga þessara, miðað við gildandi reglur um námsframvindu.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Við gildistöku laga þessara tekur sameinaður háskóli, Háskóli Íslands, sbr. 1. gr., við eignum og skuldbindingum Kennaraháskóla Íslands. Sama gildir um ónýttar fjárheimildir á fjárlögum fyrir árið 2008 fyrir Kennaraháskóla Íslands.<br>
<a name="">&nbsp;&nbsp;&nbsp;&nbsp;&nbsp;Við gildistöku laga þessara flytjast störf ótímabundið ráðinna kennara, sem uppfylla skilyrði <a href="/altext/stjt/2006.063.html">18. gr. laga um háskóla, nr. 63/2006</a>, og annarra ótímabundið ráðinna starfsmanna Kennaraháskóla Íslands, yfir til hins sameinaða háskóla, Háskóla Íslands.<br>
<a name="">&nbsp;&nbsp;&nbsp;&nbsp;&nbsp;Um flutning starfa skv. 2. mgr. fer að öðru leyti eftir ákvæðum <a href="/altext/stjt/1996.070.html">laga um réttindi og skyldur starfsmanna ríkisins, nr. 70/1996</a>, með síðari breytingum.<br>
<a name="">&nbsp;&nbsp;&nbsp;&nbsp;&nbsp;Við gildistöku laga þessara verður embætti rektors Kennaraháskóla Íslands lagt niður.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. júlí 2008. Frá sama tíma falla úr gildi <a href="/altext/stjt/1997.137.html">lög nr. 137/1997</a>, um Kennaraháskóla Íslands, með síðari breytingum.<br>
<br><center><em>Samþykkt á Alþingi 17. mars 2007.</em></center></html>
