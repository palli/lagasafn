<html><title>2007&nbsp;&nbsp;nr. 48&nbsp;&nbsp;27. mars/ Lög um breytingu á lögum nr. 87/2003, um Orkustofnun.
 Þingskjal 1269, 133. löggjafarþing 367. mál: #A Orkustofnun #  (tilfærsla vatnamælinga, gagnaöflun um orkulindir o.fl.)</title>
<!-- A_367 M_l C_1269 R_9 T_1 V_48_2007 Þ_133 -->
<META DATE="2007-03-16-14-30">
Aðrar útgáfur af skjalinu: <a href="/pdf/thingskjal.php4?lthing=133&amp;lokaskjal=367">PDF</a> <A href="/dba-bin/sendwp.pl?lnr=/text/133/lw/2007048.367">Word Perfect</a>.<br><br> 
<i> Þingskjal 1269, 133. löggjafarþing <a HREF="/dba-bin/ferill.pl?ltg=133&mnr=367">367. mál</a>: Orkustofnun (tilfærsla vatnamælinga, gagnaöflun um orkulindir o.fl.).</i><br><em>Lög nr. 48 27. mars 2007.</em><hr><br><center><strong><font size="+2">Lög um breytingu á <a href="/altext/stjt/2003.087.html">lögum nr. 87/2003</a>, um Orkustofnun.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við 2. gr. laganna bætast tvær nýjar málsgreinar, svohljóðandi:<br>
<a name="">&nbsp;&nbsp;&nbsp;&nbsp;&nbsp;Til að sinna hlutverki sínu skv. 3. tölul. 1. mgr. er Orkustofnun heimilt að krefjast gagna sem varða nýtingu á jarðrænum auðlindum, orkuframleiðslu og orkunotkun, þ.m.t. gagna um innflutning, geymslu og sölu á jarðefnaeldsneyti. Skylt er þeim sem stunda atvinnurekstur er varðar framangreint að afhenda stofnuninni nauðsynleg gögn innan frests sem hún tilgreinir. Í reglugerð skal kveða nánar á um tegund gagna, gæði þeirra og skilafrest.<br>
<a name="">&nbsp;&nbsp;&nbsp;&nbsp;&nbsp;Sé gögnum ekki skilað innan tilgreinds frests er Orkustofnun heimilt að leggja dagsektir á viðkomandi fyrirtæki eða stofnun. Dagsektir geta numið 10100 þús. kr. á dag. Ákvörðun um dagsektir skal tilkynnt bréflega á sannanlegan hátt þeim sem hún beinist að. Ákvarðanir um að leggja á dagsektir eru aðfararhæfar. Innheimtar dagsektir skulu renna í ríkissjóð að frádregnum kostnaði við innheimtuna.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 16. mars 2007.</em></center></html>
