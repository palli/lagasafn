<html><title>2007&nbsp;&nbsp;nr. 106&nbsp;&nbsp;22. júní/ Lög um breytingu á ýmsum lögum vegna samnings um þátttöku Lýðveldisins Búlgaríu og Rúmeníu á Evrópska efnahagssvæðinu.
 Þingskjal 44, 134. löggjafarþing 2. mál: #A þátttaka Lýðveldisins Búlgaríu og Rúmeníu á Evrópska efnahagssvæðinu #  (stækkun Evrópusambandsins og EES)</title>
<!-- A_2 M_l C_44 R_9 T_1 V_106_2007 Þ_134 -->
<META DATE="2007-06-13-11-54">
Aðrar útgáfur af skjalinu: <a href="/pdf/thingskjal.php4?lthing=134&amp;lokaskjal=2">PDF</a> <A href="/dba-bin/sendwp.pl?lnr=/text/134/lw/2007106.2">Word Perfect</a>.<br><br> 
<i> Þingskjal 44, 134. löggjafarþing <a HREF="/dba-bin/ferill.pl?ltg=134&mnr=2">2. mál</a>: þátttaka Lýðveldisins Búlgaríu og Rúmeníu á Evrópska efnahagssvæðinu (stækkun Evrópusambandsins og EES).</i><br><em>Lög nr. 106 22. júní 2007.</em><hr><br><center><strong><font size="+2">Lög um breytingu á ýmsum lögum vegna samnings um þátttöku Lýðveldisins Búlgaríu og Rúmeníu á Evrópska efnahagssvæðinu.</font></strong></center>
<br><center><b>I. KAFLI</b></center><center><b>Utanríkisráðuneyti.</b></center>
<center><em><a href="/altext/stjt/1993.002.html">Lög um Evrópska efnahagssvæðið, nr. 2/1993</a>, með síðari breytingum.</em></center><a name=""><center>1. gr.</center>
<a name="">&nbsp;&nbsp;&nbsp;&nbsp;&nbsp;Við 1. gr. laganna bætist nýr töluliður, svohljóðandi:
<dl compact>
<dt><a name="">8.</dt><dd>samning um þátttöku Lýðveldisins Búlgaríu og Rúmeníu á Evrópska efnahagssvæðinu, þ.e. meginmál samningsins og viðauka, sem áritaður var í Brussel 14. maí 2007.</dd></dl>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Við 2. gr. laganna bætast tvær nýjar málsgreinar, svohljóðandi:<br>
<a name="">&nbsp;&nbsp;&nbsp;&nbsp;&nbsp;1. mgr. 2. gr. samningsins, sem vísað er til í 8. tölul. 1. gr., um aðild nýrra samningsaðila að Evrópska efnahagssvæðinu, skal hafa lagagildi hér á landi.<br>
<a name="">&nbsp;&nbsp;&nbsp;&nbsp;&nbsp;Þau ákvæði samningsins, sem vísað er til í 7. mgr., eru prentuð sem fylgiskjal VII með lögum þessum.<br>
<br><center><b>II. KAFLI</b></center><center><b>Félagsmálaráðuneyti.</b></center>
<center><em>Lög um frjálsan atvinnu- og búseturétt launafólks innan Evrópska efnahagssvæðisins, nr. 47/1993, með síðari breytingum.</em></center><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Við lögin bætist nýtt ákvæði til bráðabirgða, svohljóðandi:<br>
<a name="">&nbsp;&nbsp;&nbsp;&nbsp;&nbsp;Ákvæði 1.–6. gr. reglugerðar ráðsins (EBE) nr. 1612/68, um frelsi launþega til flutninga innan bandalagsins, ásamt síðari breytingum, taka þó ekki gildi um atvinnu- og búseturétt ríkisborgara Búlgaríu og Rúmeníu fyrr en 1. janúar 2009. Hið sama gildir um aðstandendur þessara ríkisborgara skv. 10. og 11. gr. sömu reglugerðar.<br>
<br><center><em><a href="/altext/stjt/2002.097.html">Lög um atvinnuréttindi útlendinga, nr. 97/2002</a>, með síðari breytingum.</em></center><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Við lögin bætist nýtt ákvæði til bráðabirgða, svohljóðandi:<br>
<a name="">&nbsp;&nbsp;&nbsp;&nbsp;&nbsp;Ákvæði a-liðar 14. gr. tekur þó ekki gildi að því er varðar rétt ríkisborgara Búlgaríu og Rúmeníu til að starfa hér á landi fyrr en 1. janúar 2009, sbr. þó 36. gr. samningsins um Evrópska efnahagssvæðið.<br>
<br><center><b>III. KAFLI</b></center><center><b>Dómsmálaráðuneyti.</b></center>
<center><em><a href="/altext/stjt/2002.096.html">Lög um útlendinga, nr. 96/2002</a>, með síðari breytingum.</em></center><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Við lögin bætist ákvæði til bráðabirgða er orðast svo:<br>
<a name="">&nbsp;&nbsp;&nbsp;&nbsp;&nbsp;Ákvæði a-liðar 1. mgr. 36. gr. laganna tekur ekki gildi fyrir ríkisborgara Búlgaríu og Rúmeníu fyrr en 1. janúar 2009. Þá taka ákvæði 1. mgr. 35. gr. laganna um heimild EES- eða EFTA-útlendings til dvalar án sérstaks leyfis í sex mánuði ef hann er í atvinnuleit og ákvæði 4. mgr. 35. gr. laganna um heimild EES- eða EFTA-útlendings til að sækja um dvalarleyfi eftir komu til landsins ekki gildi fyrir ríkisborgara Búlgaríu og Rúmeníu fyrr en 1. janúar 2009.<br>
<br><center><b>IV. KAFLI</b></center><center><b>Gildistaka.</b></center>
<a name=""><center>6. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><b>Fylgiskjal VII með <a href="/altext/stjt/1993.002.html">lögum um Evrópska efnahagssvæðið, nr. 2/1993</a>, með síðari breytingum.</b></center><center><b>1. MGR. 2. GR. AÐILDARSAMNINGS EES</b></center><center><em>2. gr.</em></center><a name="">&nbsp;&nbsp;&nbsp;&nbsp;&nbsp;1. BREYTINGAR Á MEGINMÁLI EES-SAMNINGSINS
<dl compact>
<dt><a name="">a)</dt><dd>Inngangsorð:</dd>
<dt><a name=""></dt><dd>Í stað skrár um samningsaðila komi eftirfarandi:</dd>
<dt><a name=""></dt><dd>„EVRÓPUBANDALAGIÐ,</dd>
<dt><a name=""></dt><dd>KONUNGSRÍKIÐ BELGÍA,</dd>
<dt><a name=""></dt><dd>LÝÐVELDIÐ BÚLGARÍA,</dd>
<dt><a name=""></dt><dd>LÝÐVELDIÐ TÉKKLAND,</dd>
<dt><a name=""></dt><dd>KONUNGSRÍKIÐ DANMÖRK,</dd>
<dt><a name=""></dt><dd>SAMBANDSLÝÐVELDIÐ ÞÝSKALAND,</dd>
<dt><a name=""></dt><dd>LÝÐVELDIÐ EISTLAND,</dd>
<dt><a name=""></dt><dd>LÝÐVELDIÐ GRIKKLAND,</dd>
<dt><a name=""></dt><dd>KONUNGSRÍKIÐ SPÁNN,</dd>
<dt><a name=""></dt><dd>LÝÐVELDIÐ FRAKKLAND,</dd>
<dt><a name=""></dt><dd>ÍRLAND,</dd>
<dt><a name=""></dt><dd>LÝÐVELDIÐ ÍTALÍA,</dd>
<dt><a name=""></dt><dd>LÝÐVELDIÐ KÝPUR,</dd>
<dt><a name=""></dt><dd>LÝÐVELDIÐ LETTLAND,</dd>
<dt><a name=""></dt><dd>LÝÐVELDIÐ LITHÁEN,</dd>
<dt><a name=""></dt><dd>STÓRHERTOGADÆMIÐ LÚXEMBORG,</dd>
<dt><a name=""></dt><dd>LÝÐVELDIÐ UNGVERJALAND,</dd>
<dt><a name=""></dt><dd>LÝÐVELDIÐ MALTA,</dd>
<dt><a name=""></dt><dd>KONUNGSRÍKIÐ HOLLAND,</dd>
<dt><a name=""></dt><dd>LÝÐVELDIÐ AUSTURRÍKI,</dd>
<dt><a name=""></dt><dd>LÝÐVELDIÐ PÓLLAND,</dd>
<dt><a name=""></dt><dd>LÝÐVELDIÐ PORTÚGAL,</dd>
<dt><a name=""></dt><dd>RÚMENÍA,</dd>
<dt><a name=""></dt><dd>LÝÐVELDIÐ SLÓVENÍA,</dd>
<dt><a name=""></dt><dd>LÝÐVELDIÐ SLÓVAKÍA,</dd>
<dt><a name=""></dt><dd>LÝÐVELDIÐ FINNLAND,</dd>
<dt><a name=""></dt><dd>KONUNGSRÍKIÐ SVÍÞJÓÐ,</dd>
<dt><a name=""></dt><dd>HIÐ SAMEINAÐA KONUNGSRÍKI STÓRA-BRETLANDS OG NORÐUR-ÍRLANDS,</dd>
<dt><a name=""></dt><dd>OG</dd>
<dt><a name=""></dt><dd>ÍSLAND,</dd>
<dt><a name=""></dt><dd>FURSTADÆMIÐ LIECHTENSTEIN,</dd>
<dt><a name=""></dt><dd>KONUNGSRÍKIÐ NOREGUR,“.</dd>
<dt><a name="">b)</dt><dd>2. gr.:</dd><dl compact>
<dt><a name="">i)</dt><dd>Í b-lið falli niður orðið „Lýðveldið“.</dd>
<dt><a name="">ii)</dt><dd>Eftirfarandi bætist við á eftir d-lið:</dd><dl compact>
<dt><a name="">„e)</dt><dd>hugtakið „aðildarlögin frá 25. apríl 2005“ lög um aðildarskilmála Lýðveldisins Búlgaríu og Rúmeníu og aðlögun sáttmálanna sem mynda grundvöll Evrópusambandsins, sem voru samþykkt í Lúxemborg 25. apríl 2005.</dd>
<dt><a name="">f)</dt><dd>hugtakið „aðildarbókunin frá 25. apríl 2005“ bókun um skilyrði og tilhögun aðildar Lýðveldisins Búlgaríu og Rúmeníu að Evrópusambandinu, sem var samþykkt í Lúxemborg 25. apríl 2005.“.</dd></dl></dl>
<dt><a name="">c)</dt><dd>117. gr.:</dd>
<dt><a name=""></dt><dd>Í stað texta 117. gr. komi eftirfarandi:</dd>
<dt><a name=""></dt><dd>„Ákvæði um fjármagnskerfin er að finna í bókun 38, bókun 38a og viðauka við bókun 38a.“;</dd>
<dt><a name="">d)</dt><dd>126. gr.:</dd>
<dt><a name=""></dt><dd>Í 1. mgr. falli niður orðið „Lýðveldið“.</dd>
<dt><a name="">e)</dt><dd>129. gr.:</dd><dl compact>
<dt><a name="">i)</dt><dd>Í stað annarrar undirgreinar 1. málsgreinar komi eftirfarandi:</dd>
<dt><a name=""></dt><dd>„Vegna stækkana Evrópska efnahagssvæðisins telst texti samnings þessa jafngildur á búlgörsku, eistnesku, lettnesku, litháísku, maltnesku, pólsku, rúmensku, slóvensku, slóvösku, tékknesku og ungversku.“.</dd>
<dt><a name="">ii)</dt><dd>Í stað þriðju undirgreinar 1. málsgreinar komi eftirfarandi:</dd>
<dt><a name=""></dt><dd>„Textar gerða, sem vísað er til í viðaukunum, eru jafngildir á búlgörsku, dönsku, eistnesku, ensku, finnsku, frönsku, grísku, hollensku, ítölsku, lettnesku, litháísku, maltnesku, pólsku, portúgölsku, rúmensku, slóvensku, slóvösku, spænsku, sænsku, tékknesku, ungversku og þýsku eins og þeir birtast í Stjórnartíðindum Evrópusambandsins og skulu með tilliti til jafngildingar þýddir á íslensku og norsku og birtir í EES-viðbæti við Stjórnartíðindi Evrópusambandsins.“.</dd></dl></dl><center><em>Samþykkt á Alþingi 13. júní 2007.</em></center></html>
