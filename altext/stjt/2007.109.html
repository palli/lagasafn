<html><title>2007&nbsp;&nbsp;nr. 109&nbsp;&nbsp;25. júní/ Lög um breytingu á lögum um Stjórnarráð Íslands, nr. 73/1969.
 Þingskjal 46, 134. löggjafarþing 1. mál: #A Stjórnarráð Íslands #  (sameining ráðuneyta, tilfærsla verkefna)</title>
<!-- A_1 M_l C_46 R_9 T_1 V_109_2007 Þ_134 -->
<META DATE="2007-06-13-16-31">
Aðrar útgáfur af skjalinu: <a href="/pdf/thingskjal.php4?lthing=134&amp;lokaskjal=1">PDF</a> <A href="/dba-bin/sendwp.pl?lnr=/text/134/lw/2007109.1">Word Perfect</a>.<br><br> 
<i> Þingskjal 46, 134. löggjafarþing <a HREF="/dba-bin/ferill.pl?ltg=134&mnr=1">1. mál</a>: Stjórnarráð Íslands (sameining ráðuneyta, tilfærsla verkefna).</i><br><em>Lög nr. 109 25. júní 2007.</em><hr><br><center><strong><font size="+2"><a href="/altext/stjtnr.html#1969073">Lög um breytingu á lögum um Stjórnarráð Íslands, nr. 73/1969</a>.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Eftirtaldar breytingar verða á 4. gr. laganna:
<dl compact>
<dt><a name="">a.</dt><dd>Í stað orðsins „félagsmálaráðuneyti“ í 1. mgr. kemur: félags- og tryggingamálaráðuneyti.</dd>
<dt><a name="">b.</dt><dd>Orðin „Hagstofa Íslands“ í 1. mgr. falla brott.</dd>
<dt><a name="">c.</dt><dd>Í stað orðanna „heilbrigðis- og tryggingarmálaráðuneyti“ í 1. mgr. kemur: heilbrigðisráðuneyti.</dd>
<dt><a name="">d.</dt><dd>Orðið „landbúnaðarráðuneyti“ í 1. mgr. fellur brott.</dd>
<dt><a name="">e.</dt><dd>Í stað orðsins „sjávarútvegsráðuneyti“ í 1. mgr. kemur: sjávarútvegs- og landbúnaðarráðuneyti.</dd>
<dt><a name="">f.</dt><dd>Við 2. mgr. bætist nýr málsliður, svohljóðandi: Þó er heimilt að sameina ráðuneyti með úrskurði forseta Íslands.</dd></dl>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Orðin „og hagstofustjóri“ í 1. mgr. 10. gr. laganna falla brott.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Við 3. mgr. 11. gr. laganna bætast tveir nýir málsliðir, svohljóðandi: Sama á við ef starfsmanni, sem ráðinn er ótímabundið, sbr. 1. mgr. <a href="/altext/stjt/1996.070.html">41. gr. laga nr. 70/1996</a>, um réttindi og skyldur starfsmanna ríkisins, er boðið annað starf innan Stjórnarráðsins. Í reglum, sem forsætisráðherra setur, skal mæla fyrir um tilhögun auglýsinga innan Stjórnarráðsins um laus störf og önnur atriði er varða framkvæmd þessa ákvæðis.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Á eftir 13. gr. laganna kemur ný grein, svohljóðandi:<br>
<a name="">&nbsp;&nbsp;&nbsp;&nbsp;&nbsp;Nú flytjast stjórnarmálefni milli ráðuneyta, sbr. 8. gr., og skal þá bjóða hlutaðeigandi starfsmönnum að sinna þeim áfram í því ráðuneyti er tekur við málefninu. Við flutninginn verða ekki breytingar á starfskjörum starfsmanna. Ákvæði <a href="/altext/stjt/1996.070.html">7. gr. laga nr. 70/1996</a>, um réttindi og skyldur starfsmanna ríkisins, eiga ekki við um ráðstöfun starfa samkvæmt þessari grein.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi að frátöldum a–e-lið 1. gr.  og 2. gr. sem öðlast gildi 1. janúar 2008.<br>
<br><center><em>Samþykkt á Alþingi 13. júní 2007.</em></center></html>
