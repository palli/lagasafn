<html><title>2007&nbsp;&nbsp;nr. 141&nbsp;&nbsp;19. desember/ Lög um breytingu á lögum um innflutning dýra, nr. 54/1990, með síðari breytingum.
 Þingskjal 562, 135. löggjafarþing 204. mál: #A innflutningur dýra #  (ákvörðunarvald til yfirdýralæknis)</title>
<!-- A_204 M_l C_562 R_9 T_1 V_141_2007 Þ_135 -->
<META DATE="2007-12-14-18-41">
Aðrar útgáfur af skjalinu: <a href="/pdf/thingskjal.php4?lthing=135&amp;lokaskjal=204">PDF</a> <A href="/dba-bin/sendwp.pl?lnr=/text/135/lw/2007141.204">Word Perfect</a>.<br><br> 
<i> Þingskjal 562, 135. löggjafarþing <a HREF="/dba-bin/ferill.pl?ltg=135&mnr=204">204. mál</a>: innflutningur dýra (ákvörðunarvald til yfirdýralæknis).</i><br><em>Lög nr. 141 19. desember 2007.</em><hr><br><center><strong><font size="+2"><a href="/altext/stjt/1990.054.html">Lög um breytingu á lögum um innflutning dýra, nr. 54/1990</a>, með síðari breytingum.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 1. gr. laganna:
<dl compact>
<dt><a name="">a.</dt><dd>Orðskýringin <i>Búfé </i>verður svohljóðandi: Alifuglar, geitfé, hross, kanínur, loðdýr, nautgripir, sauðfé og svín. Rísi ágreiningur um hvað skuli falla undir hugtakið búfé sker landbúnaðarráðherra úr.</dd>
<dt><a name="">b.</dt><dd>Við orðskýringuna <i>Einangrunarstöð</i> bætist: auk svína og erfðaefnis þeirra.</dd>
<dt><a name="">c.</dt><dd>Ný orðskýring bætist við, í réttri stafrófsröð, svohljóðandi: <i>Gæludýr:</i> Dýr af eftirgreindum tegundum og flokkum: Hundar, kettir, kanínur, skrautfiskar, vatnadýr, nagdýr og búrfuglar.</dd></dl>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Á eftir orðunum dýra og erfðaefnis í 4. mgr. 2. gr. laganna kemur: sbr. þó 4. gr. a.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Á eftir 4. gr. laganna bætist við ný grein, 4. gr. a, svohljóðandi:<br>
<a name="">&nbsp;&nbsp;&nbsp;&nbsp;&nbsp;Yfirdýralæknir getur vikið frá því banni sem um getur í 1. mgr. 2. gr. og leyft innflutning á gæludýrum og erfðaefni þeirra sem ekki teljast til nýrra dýrategunda eða erlendra stofna tegunda sem hér eru fyrir, sbr. 5. gr., enda sé fylgt fyrirmælum sem felast í lögum þessum og reglugerðum er settar eru samkvæmt þeim.<br>
<a name="">&nbsp;&nbsp;&nbsp;&nbsp;&nbsp;Meta skal áhættu af innflutningi og er heimilt að krefja innflytjanda um upplýsingar um heilbrigði gæludýrs, þ.m.t. heilbrigðis- og upprunavottorð, sem staðfesta nauðsynlega bólusetningu, rannsóknir og meðhöndlun gæludýrs eða erfðaefnis fyrir innflutning.<br>
<a name="">&nbsp;&nbsp;&nbsp;&nbsp;&nbsp;Heimilt er að krefjast skapgerðarmats á hundum sem sótt er um innflutningsleyfi fyrir, einnig er heimilt að krefjast skapgerðarmats á hundum sem sótt er um leyfi til að flytja inn erfðaefni úr. Ekki skal veita undanþágu til innflutnings á hundum, blendingum af úlfum og hundum, eða öðrum gæludýrum sem hætta getur stafað af.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Við 13. gr. laganna bætist ný málsgrein, svohljóðandi:<br>
<a name="">&nbsp;&nbsp;&nbsp;&nbsp;&nbsp;Innflutt erfðaefni svína má ekki flytja úr einangrunarstöð. Svín sem vaxið hafa af innfluttu erfðaefni í einangrunarstöð má hins vegar flytja þaðan að fengnu leyfi yfirdýralæknis og uppfylltum skilyrðum 1. mgr.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. janúar 2008.<br>
<br><center><em>Samþykkt á Alþingi 14. desember 2007.</em></center></html>
