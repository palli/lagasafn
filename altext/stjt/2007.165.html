<html><title>2007&nbsp;&nbsp;nr. 165&nbsp;&nbsp;21. desember/ Lög um breyting á lögum nr. 6/2001, um skráningu og mat fasteigna, með síðari breytingum.
 Þingskjal 557, 135. löggjafarþing 289. mál: #A skráning og mat fasteigna #  (nýir gjaldstofnar)</title>
<!-- A_289 M_l C_557 R_9 T_1 V_165_2007 Þ_135 -->
<META DATE="2007-12-14-18-40">
Aðrar útgáfur af skjalinu: <a href="/pdf/thingskjal.php4?lthing=135&amp;lokaskjal=289">PDF</a> <A href="/dba-bin/sendwp.pl?lnr=/text/135/lw/2007165.289">Word Perfect</a>.<br><br> 
<i> Þingskjal 557, 135. löggjafarþing <a HREF="/dba-bin/ferill.pl?ltg=135&mnr=289">289. mál</a>: skráning og mat fasteigna (nýir gjaldstofnar).</i><br><em>Lög nr. 165 21. desember 2007.</em><hr><br><center><strong><font size="+2">Lög um breyting á <a href="/altext/stjtnr.html#2001006">lögum nr. 6/2001</a>, um skráningu og mat fasteigna, með síðari breytingum.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;24. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Fasteignamati ríkisins er heimilt að vinna úr og láta í té upplýsingar úr Landskrá fasteigna gegn gjaldi sem rennur til stofnunarinnar samkvæmt gjaldskrá sem fjármálaráðherra staðfestir.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Við lögin bætist nýtt ákvæði til bráðabirgða, svohljóðandi:<br>
<a name="">&nbsp;&nbsp;&nbsp;&nbsp;&nbsp;Eftirgreindir aðilar skulu á árinu 2008 greiða Fasteignamati ríkisins gjald fyrir afnot af mati stofnunarinnar:
<dl compact>
<dt><a name="">a.</dt><dd>Sveitarfélög skulu greiða fasteignamatsgjald fyrir afnot af fasteignamati og kerfi til álagningar fasteignaskatta og fasteignagjalda. Skal gjald þetta nema 0,007% af heildarfasteignamati í sveitarfélaginu 31. desember 2008.</dd>
<dt><a name="">b.</dt><dd>Húseigendur skulu greiða brunabótamatsgjald vegna notkunar brunabótamats til vátrygginga og annarra trygginga í þágu húseigenda. Skal gjald þetta nema 0,0037% af brunabótamati hverrar húseignar. Skal vátryggingafélag innheimta gjaldið samhliða innheimtu brunatryggingariðgjalda og skila því til Fasteignamats ríkisins eigi síðar en 45 dögum eftir gjalddaga.</dd></dl>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. janúar 2008.<br>
<br><center><em>Samþykkt á Alþingi 14. desember 2007.</em></center></html>
