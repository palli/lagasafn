<html><title>2008&nbsp;&nbsp;nr. 53&nbsp;&nbsp;5. júní/ Lög um breyting á lögum um meðferð einkamála, nr. 91 31. desember 1991 (Haagsamningar á sviði réttarfars).
 Þingskjal 1194, 135. löggjafarþing 232. mál: #A meðferð einkamála #  (fullgilding þriggja alþjóðasamninga)</title>
<!-- A_232 M_l C_1194 R_9 T_1 V_53_2008 Þ_135 -->
<META DATE="2008-05-28-20-58">
Aðrar útgáfur af skjalinu: <a href="/pdf/thingskjal.php4?lthing=135&amp;lokaskjal=232">PDF</a> <A href="/dba-bin/sendwp.pl?lnr=/text/135/lw/2008053.232">Word Perfect</a>.<br><br> 
<i> Þingskjal 1194, 135. löggjafarþing <a HREF="/dba-bin/ferill.pl?ltg=135&mnr=232">232. mál</a>: meðferð einkamála (fullgilding þriggja alþjóðasamninga).</i><br><em>Lög nr. 53 5. júní 2008.</em><hr><br><center><strong><font size="+2"><a href="/altext/stjt/1991.091.html">Lög um breyting á lögum um meðferð einkamála, nr. 91 31. desember 1991</a> (Haagsamningar á sviði réttarfars).</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við 2. mgr. 74. gr. laganna bætist nýr málsliður, svohljóðandi: Um þá gagnaöflun fer eftir lögum viðkomandi ríkis og þjóðréttarsamningi, ef slíkur samningur er í gildi við hlutaðeigandi ríki.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Við 2. mgr. 76. gr. laganna, sbr. <a href="/altext/stjt/1993.133.html">27. gr. laga nr. 133/1993</a>, bætist nýr málsliður, svohljóðandi: Ef beiðni kemur frá öðru ríki skal haga gagnaöflun í samræmi við þjóðréttarsamning, ef slíkur samningur er í gildi við hlutaðeigandi ríki, enda fari það ekki í bága við ákvæði laga þessara.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;90. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;1. Nú á stefndi þekkt heimili eða aðsetur erlendis eða það liggur annars fyrir að hann eigi heimili í tilteknu öðru ríki og birting stefnu getur ekki farið fram hér á landi eftir öðrum ákvæðum þessa kafla og fer þá um birtingu eftir lögum þess ríkis og þjóðréttarsamningi, ef slíkur samningur hefur verið gerður við hlutaðeigandi ríki.<br>
<a name="">&nbsp;&nbsp;&nbsp;&nbsp;&nbsp;2. Stefna eða önnur tilkynning frá öðru ríki verður birt hér á landi eftir reglum þessa kafla og í samræmi við þjóðréttarsamning, ef slíkur samningur er í gildi við hlutaðeigandi ríki, enda fari það ekki í bága við ákvæði laga þessara.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 133. gr. laganna:
<dl compact>
<dt><a name="">a.</dt><dd>Í stað orðanna eða aðildarríkis stofnsamnings Fríverslunarsamtaka Evrópu í a-lið 1. mgr., sbr. <a href="/altext/stjt/2003.072.html">3. gr. laga nr. 72/2003</a>, kemur: aðildarríkis stofnsamnings Fríverslunarsamtaka Evrópu eða aðildarríkis Haagsamnings um einkamálaréttarfar frá 1. mars 1954.</dd>
<dt><a name="">b.</dt><dd>Við bætist ný málsgrein, svohljóðandi:</dd><br><a name="">&nbsp;&nbsp;&nbsp;&nbsp;&nbsp;Nú hefur maður búsettur hér verið undanþeginn því að leggja fram málskostnaðartryggingu í ríki sem á aðild að Haagsamningnum um einkamálaréttarfar frá 1. mars 1954 og skal þá úrlausn erlends dómstóls um skyldu hans til að greiða málskostnað eða réttargjöld vera aðfararhæf hér á landi.</dl>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 28. maí 2008.</em></center></html>
