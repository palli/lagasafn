<html><title>2008&nbsp;&nbsp;nr. 67&nbsp;&nbsp;9. júní/ Lög um breytingu á raforkulögum, nr. 65/2003, með síðari breytingum.
 Þingskjal 1283, 135. löggjafarþing 129. mál: #A raforkulög #  (neyðarsamstarf og fjárhæð eftirlitsgjalds)</title>
<!-- A_129 M_l C_1283 R_9 T_1 V_67_2008 Þ_135 -->
<META DATE="2008-05-30-01-01">
Aðrar útgáfur af skjalinu: <a href="/pdf/thingskjal.php4?lthing=135&amp;lokaskjal=129">PDF</a> <A href="/dba-bin/sendwp.pl?lnr=/text/135/lw/2008067.129">Word Perfect</a>.<br><br> 
<i> Þingskjal 1283, 135. löggjafarþing <a HREF="/dba-bin/ferill.pl?ltg=135&mnr=129">129. mál</a>: raforkulög (neyðarsamstarf og fjárhæð eftirlitsgjalds).</i><br><em>Lög nr. 67 9. júní 2008.</em><hr><br><center><strong><font size="+2">Lög um breytingu á <a href="/altext/stjt/2003.065.html">raforkulögum, nr. 65/2003</a>, með síðari breytingum.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við 3. gr. laganna bætast eftirfarandi orðskýringar í réttri stafrófsröð:
<dl compact>
<dt><a name="">1.</dt><dd><i>Neyðarsamstarf raforkukerfisins:</i> Samvinnuvettvangur vinnslufyrirtækja, flutningsfyrirtækis, dreifiveitna, stórnotenda og opinberra aðila á Íslandi vegna vár sem steðjar að vinnslu, flutningi eða dreifingu raforku og/eða stórnotendum. Nánar er kveðið á um starfsemina í samstarfsgrunni neyðarsamstarfs raforkukerfisins.</dd>
<dt><a name="">2.</dt><dd><i>Neyðarstjórnun:</i> Skipulag sem lýsir stjórnun í vá.</dd>
<dt><a name="">3.</dt><dd><i>Vá:</i> Atburður sem ógnar almannahag, öryggi fólks, mannvirkja og starfsemi, og kallar á að neyðarstjórnun verði gerð virk. Atburðurinn getur valdið stórfelldum truflunum á raforkuflutningi, framleiðslu eða dreifingu raforku á tilteknu svæði.</dd>
<dt><a name="">4.</dt><dd><i>Viðbragðsáætlun:</i> Áætlun sem gerir grein fyrir aðgerðum og tengiliðum viðkomandi aðila í vá. Nánar er kveðið á um efni hennar í reglugerð.</dd></dl>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Við 7. gr. laganna bætist ný málsgrein, svohljóðandi:<br>
<a name="">&nbsp;&nbsp;&nbsp;&nbsp;&nbsp;Vinnslufyrirtæki skulu hafa tiltækar viðbragðsáætlanir við vá.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;5. tölul. 4. mgr. 9. gr. laganna orðast svo: Hafa tiltækar viðbragðsáætlanir og annast samræmingu neyðaraðgerða í flutningskerfinu, bregðast við í vá og ef einhver aðili að neyðarsamstarfi raforkukerfisins óskar þess og tryggja tengsl við yfirstjórn almannavarna.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;5. mgr. 12. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Sama gjaldskrá skal vera fyrir innmötun virkjana á flutningskerfið. Þar sem virkjanir tengjast flutningskerfinu um dreifiveitu skal innmötunargjaldið renna til dreifiveitunnar. Greiða skal úttektargjald vegna framleiðslu slíkrar virkjunar til flutningsfyrirtækisins sem hér segir:
<dl compact>
<dt><a name="">1.</dt><dd>Vegna þeirrar orku sem framleidd er í virkjun sem er undir 1,42 MW skal ekki greiða úttektargjald til flutningsfyrirtækisins.</dd>
<dt><a name="">2.</dt><dd>Vegna orku sem framleidd er í virkjunum á stærðarbilinu 1,423,1 MW skal ekki greiða úttektargjald við neðri stærðarmörkin en síðan skal gjaldið fara hlutfallslega hækkandi þar til það nemur 60% fulls úttektargjalds við efri mörkin.</dd>
<dt><a name="">3.</dt><dd>Vegna orku frá virkjun sem er 3,17 MW skal greiða 60% fulls úttektargjalds.</dd></dl>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Á eftir 4. mgr. 16. gr. laganna kemur ný málsgrein, svohljóðandi:<br>
<a name="">&nbsp;&nbsp;&nbsp;&nbsp;&nbsp;Dreifiveitur skulu hafa tiltækar viðbragðsáætlanir við vá og taka þátt í neyðarsamstarfi raforkukerfisins þegar við á.<br>
<br><a name=""><center>6. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 31. gr. laganna:
<dl compact>
<dt><a name="">a.</dt><dd>Í stað 0,3 aurum í 1. tölul. 1. mgr. kemur: 0,2 aurum.</dd>
<dt><a name="">b.</dt><dd>Í stað 0,7 aurum í 2. tölul. 1. mgr. kemur: 0,5 aurum.</dd>
<dt><a name="">c.</dt><dd>3. mgr. orðast svo:</dd><br><a name="">&nbsp;&nbsp;&nbsp;&nbsp;&nbsp;Orkustofnun skal annast innheimtu gjalda þessara fyrir ríkissjóð. Gjalddagi skal vera 1. mars ár hvert vegna þess almanaksárs og byggjast á rauntölum vegna liðins árs. Aðför má gera til fullnustu kröfum um gjaldið án undangengins dóms, úrskurðar eða sáttar.</dl>
<br><a name=""><center>7. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 30. maí 2008.</em></center></html>
