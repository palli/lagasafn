<html><title>2008&nbsp;&nbsp;nr. 123&nbsp;&nbsp;17. september/ Lög um breytingu á lögum nr. 66/1985, um Þjóðskjalasafn Íslands.
 Þingskjal 1360, 135. löggjafarþing 544. mál: #A Þjóðskjalasafn Íslands #  (rafræn gagna- og skjalasöfn o.fl.)</title>
<!-- A_544 M_l C_1360 R_9 T_1 V_123_2008 Þ_135 -->
<META DATE="2008-09-12-12-04">
Aðrar útgáfur af skjalinu: <a href="/pdf/thingskjal.php4?lthing=135&amp;lokaskjal=544">PDF</a> <A href="/dba-bin/sendwp.pl?lnr=/text/135/lw/2008123.544">Word Perfect</a>.<br><br> 
<i> Þingskjal 1360, 135. löggjafarþing <a HREF="/dba-bin/ferill.pl?ltg=135&mnr=544">544. mál</a>: Þjóðskjalasafn Íslands (rafræn gagna- og skjalasöfn o.fl.).</i><br><em>Lög nr. 123 17. september 2008.</em><hr><br><center><strong><font size="+2">Lög um breytingu á <a href="/altext/stjtnr.html#1985066">lögum nr. 66/1985</a>, um Þjóðskjalasafn Íslands.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;2. mgr. 3. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Þegar talað er um skjöl og skráðar heimildir í lögum þessum er átt við hvers konar gögn, jafnt rituð sem í öðru formi, er hafa að geyma upplýsingar og hafa orðið til, borist eða verið viðhaldið við starfsemi á vegum stofnunar eða einstaklings.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Eftirtaldar breytingar verða á 4. gr. laganna:
<dl compact>
<dt><a name="">a.</dt><dd>Orðin gefa út leiðbeiningar um skjalavörslu og tölvuskráningu og ákveða ónýtingu skjala sem ekki er talin ástæða til að varðveita til frambúðar í 2. tölul. falla brott.</dd>
<dt><a name="">b.</dt><dd>Á eftir 2. tölul. koma tveir nýir töluliðir og breytist röð annarra liða samkvæmt því:</dd><dl compact>
<dt><a name="">3.</dt><dd>setja reglur um myndun, frágang og afhendingu skjala- og gagnasafna (sbr. 3. gr.) afhendingarskyldra aðila,</dd>
<dt><a name="">4.</dt><dd>ákveða ónýtingu skjala sem ekki er talin ástæða til að varðveita til frambúðar og móta stefnu um varðveislu og grisjun skjala.</dd></dl></dl>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Á eftir 1. málsl. 1. mgr. 6. gr. laganna kemur nýr málsliður, svohljóðandi: Þó skulu skjöl og önnur gögn á rafrænu formi afhent að jafnaði eigi síðar en þegar þau hafa náð fimm ára aldri.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Í stað orðsins ljósrit í 1. mgr. 8. gr. laganna kemur: afrit.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Á eftir 1. málsl. 9. gr. laganna kemur nýr málsliður, svohljóðandi: Aðgangur að rafrænum skjala- og gagnasöfnum er þó fyrst veittur í Þjóðskjalasafni Íslands tuttugu árum eftir afhendingu þeirra til safnsins, enda hafi þau verið aðgengileg hjá umræddu stjórnvaldi til þess tíma.<br>
<br><a name=""><center>6. gr.</center><a name="">&nbsp;&nbsp;&nbsp;&nbsp;&nbsp;Á eftir orðinu filmum í 10. gr. laganna koma orðin: eða í rafrænu afriti.<br>
<br><a name=""><center>7. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 12. september 2008.</em></center></html>
