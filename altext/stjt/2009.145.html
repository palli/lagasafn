<html><title>2009&nbsp;&nbsp;nr. 145&nbsp;&nbsp;28. desember/ Lög um breytingu á lögum um fjarskipti, nr. 81/2003, með síðari breytingum.
 Þingskjal 540, 138. löggjafarþing 57. mál: #A fjarskipti #  (lækkun jöfnunargjalds og EES-reglur um reiki)</title>
<!-- A_57 M_l C_540 R_9 T_1 V_145_2009 Þ_138 -->
<META DATE="2009-12-19-13-01">
Aðrar útgáfur af skjalinu: <a href="/pdf/thingskjal.php4?lthing=138&amp;lokaskjal=57">PDF</a> <A href="/dba-bin/sendwp.pl?lnr=/text/138/lw/2009145.57">Word Perfect</a>.<br><br> 
<i> Þingskjal 540, 138. löggjafarþing <a HREF="/dba-bin/ferill.pl?ltg=138&mnr=57">57. mál</a>: fjarskipti (lækkun jöfnunargjalds og EES-reglur um reiki).</i><br><em>Lög nr. 145 28. desember 2009.</em><hr><br><center><strong><font size="+2"><a href="/altext/stjt/2003.081.html">Lög um breytingu á lögum um fjarskipti, nr. 81/2003</a>, með síðari breytingum.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við 3. gr. laganna bætist eftirfarandi orðskýring í viðeigandi stafrófsröð: <i>Reikiþjónusta:</i> Símtalsþjónusta, SMS-þjónusta, MMS-þjónusta og önnur gagnaflutningsþjónusta í farsímaneti sem á upphaf hjá viðskiptavini í farsímaneti rekstraraðila hér á landi og lýkur í farsímaneti rekstraraðila í öðru ríki eða er móttekið af viðskiptavini með upphaf í almennu símaneti í öðru ríki og lýkur í farsímaneti rekstraraðila hér á landi.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Í stað hlutfallstölunnar „0,65%“ í 3. mgr. 22. gr. laganna kemur: 0,10%.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 35. gr. laganna:
<dl compact>
<dt><a name="">a.</dt><dd>Í stað orðsins „reikisímtal“ í 1. mgr. kemur: reikiþjónustu.</dd>
<dt><a name="">b.</dt><dd>Í stað orðsins „reiki“ í inngangsmálslið 2. mgr. kemur: reikiþjónustu.</dd>
<dt><a name="">c.</dt><dd>Á eftir orðinu „Hámarksverð“ í c-lið 2. mgr. kemur: í heild- og smásölu.</dd>
<dt><a name="">d.</dt><dd>Við 2. mgr. bætast fjórir stafliðir, svohljóðandi:</dd><dl compact>
<dt><a name="">i.</dt><dd>Reglur um tímamælingar og gjaldfærslur reikisímtala.</dd>
<dt><a name="">j.</dt><dd>Gjaldtöku fyrir móttöku talhólfsskilaboða í reikiþjónustu.</dd>
<dt><a name="">k.</dt><dd>Skyldu fjarskiptafyrirtækja til að veita reikiviðskiptavinum sínum persónubundnar upplýsingar um verð og annað tengt gagnaflutningsþjónustu í reiki.</dd>
<dt><a name="">l.</dt><dd>Skyldu fjarskiptafyrirtækja til að gera reikiviðskiptavinum sínum kleift að fylgjast með gagnaflutningsnotkun sinni á grundvelli verðs og magns og veita þeim kost á að velja efstu mörk fyrir slíka þjónustu yfir ákveðið tímabil.</dd></dl></dl>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><b>Ákvæði til bráðabirgða.</b></center><a name="">&nbsp;&nbsp;&nbsp;&nbsp;&nbsp;Lækkun jöfnunargjaldsprósentu skv. 2. gr. gildir afturvirkt frá 1. janúar 2009.<br><br><center><em>Samþykkt á Alþingi 19. desember 2009.</em></center></html>
