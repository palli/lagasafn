<html><title>2010&nbsp;&nbsp;nr. 11&nbsp;&nbsp;26. febrúar/ Lög um breyting á lögum um nauðungarsölu, nr. 90/1991, með síðari breytingum (frestur).
 Þingskjal 718, 138. löggjafarþing 389. mál: #A nauðungarsala #  (frestun uppboðs)</title>
<!-- A_389 M_l C_718 R_9 T_1 V_11_2010 Þ_138 -->
<META DATE="2010-02-25-13-34">
Aðrar útgáfur af skjalinu: <a href="/pdf/thingskjal.php4?lthing=138&amp;lokaskjal=389">PDF</a> <A href="/dba-bin/sendwp.pl?lnr=/text/138/lw/2010011.389">Word Perfect</a>.<br><br> 
<i> Þingskjal 718, 138. löggjafarþing <a HREF="/dba-bin/ferill.pl?ltg=138&mnr=389">389. mál</a>: nauðungarsala (frestun uppboðs).</i><br><em>Lög nr. 11 26. febrúar 2010.</em><hr><br><center><strong><font size="+2"><a href="/altext/stjt/1991.090.html">Lög um breyting á lögum um nauðungarsölu, nr. 90/1991</a>, með síðari breytingum (frestur).</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við lögin bætist nýtt ákvæði til bráðabirgða, svohljóðandi:<br>
<a name="">&nbsp;&nbsp;&nbsp;&nbsp;&nbsp;Nú er leitað nauðungarsölu á grundvelli 6. gr. á fasteign þar sem gerðarþoli heldur heimili og hefur skráð lögheimili og um er að ræða húsnæði sem ætlað er til búsetu samkvæmt ákvörðun skipulags- og byggingaryfirvalda og ber þá sýslumanni að verða við ósk gerðarþola um að fresta í allt að þrjá mánuði töku ákvörðunar um framhald uppboðs eða ráðstöfun eignar á almennum markaði. Hafi þegar verið ákveðin ráðstöfun slíkrar fasteignar til fullnustu kröfu skv. 6. gr. við framhald uppboðs eða á almennum markaði en uppboði hefur ekki verið lokið eða boð á almennum markaði samþykkt í eign skal sýslumaður að fullnægðum sömu skilyrðum verða við ósk gerðarþola um að fresta þeim aðgerðum í allt að þrjá mánuði.<br>
<a name="">&nbsp;&nbsp;&nbsp;&nbsp;&nbsp;Ákvæði þetta fellur úr gildi 31. október 2010.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 25. febrúar 2010.</em></center></html>
