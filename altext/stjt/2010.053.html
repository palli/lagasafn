<html><title>2010&nbsp;&nbsp;nr. 53&nbsp;&nbsp;10. júní/ Lög um breytingu á lögum nr. 73/2005, um skipan ferðamála, með síðari breytingum (gæðamál, tryggingarfjárhæðir).
 Þingskjal 1190, 138. löggjafarþing 575. mál: #A skipan ferðamála #  (gæðamál, tryggingarfjárhæðir)</title>
<!-- A_575 M_l C_1190 R_9 T_1 V_53_2010 Þ_138 -->
<META DATE="2010-06-01-22-19">
Aðrar útgáfur af skjalinu: <a href="/pdf/thingskjal.php4?lthing=138&amp;lokaskjal=575">PDF</a> <A href="/dba-bin/sendwp.pl?lnr=/text/138/lw/2010053.575">Word Perfect</a>.<br><br> 
<i> Þingskjal 1190, 138. löggjafarþing <a HREF="/dba-bin/ferill.pl?ltg=138&mnr=575">575. mál</a>: skipan ferðamála (gæðamál, tryggingarfjárhæðir).</i><br><em>Lög nr. 53 10. júní 2010.</em><hr><br><center><strong><font size="+2">Lög um breytingu á <a href="/altext/stjt/2005.073.html">lögum nr. 73/2005</a>, um skipan ferðamála, með síðari breytingum (gæðamál, tryggingarfjárhæðir).</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 9. gr. laganna:
<dl compact>
<dt><a name="">a.</dt><dd>Við 2. mgr. bætist nýr stafliður, svohljóðandi: leggja fram staðfestingu um ábyrgðartryggingu frá vátryggingafélagi.</dd>
<dt><a name="">b.</dt><dd>Á eftir 2. mgr. kemur ný málsgrein, svohljóðandi:</dd><br><a name="">&nbsp;&nbsp;&nbsp;&nbsp;&nbsp;Ferðamálastofu er heimilt að óska frekari gagna í tengslum við leyfisveitingu.</dl>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;10. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Ráðherra er heimilt að setja nánari reglur í reglugerð um umsóknir um leyfi, framkvæmd leyfisveitinga og eftirlit með leyfishöfum, þar á meðal um flokkun leyfa og öryggismál.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Á eftir 17. gr. laganna kemur ný grein, 17. gr. a, svohljóðandi:<br>
<a name="">&nbsp;&nbsp;&nbsp;&nbsp;&nbsp;Vegna mikilla breytinga á neytendamarkaði er Ferðamálastofu heimilt samkvæmt rökstuddri beiðni ferðaskrifstofu og framlagningu tilskilinna gagna skv. 4. mgr. 18. gr. að veita tímabundna undanþágu varðandi mat á tryggingarfjárhæð fyrir árið 2010. Skilyrði fyrir undanþágunni eru þau að verulegur samdráttur hafi orðið í sölu alferða ferðaskrifstofu. Við ákvörðun Ferðamálastofu um veitingu undanþágu samkvæmt ákvæðinu skal tekið mið af 14. gr. Að öðru leyti gilda ákvæði 17. gr.<br>
<a name="">&nbsp;&nbsp;&nbsp;&nbsp;&nbsp;Ferðamálastofu er heimilt að endurskoða ákvörðun sína til hækkunar ef í ljós kemur að aukning hefur orðið á farþegafjölda og/eða alferðum hefur fjölgað og/eða rekstrartekjur vegna alferða hafa aukist hjá ferðaskrifstofu sem hlotið hefur undanþágu skv. 1. mgr. Við mat á því hvort aukning hjá ferðaskrifstofu hafi orðið svo mikil að rétt sé að endurskoða ákvörðun skal leggja til grundvallar hagsmuni neytenda.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Við 18. gr. laganna bætist ný málsgrein sem verður 4. mgr., svohljóðandi:<br>
<a name="">&nbsp;&nbsp;&nbsp;&nbsp;&nbsp;Óski ferðaskrifstofa eftir undanþágu skv. 1. mgr. 17. gr. a er Ferðamálastofu heimilt að taka beiðnina til athugunar þegar eftirfarandi gögn hafa borist henni:
<dl compact>
<dt><a name="">a.</dt><dd>rökstudd beiðni fyrir undanþágu,</dd>
<dt><a name="">b.</dt><dd>endurskoðaður ársreikningur fyrir árið á undan; þó er heimilt að leggja fram óendurskoðaðan ársreikning, áritaðan af endurskoðanda,</dd>
<dt><a name="">c.</dt><dd>tryggingarskyld velta ársins á undan, sundurgreind eftir mánuðum, staðfest af endurskoðanda,</dd>
<dt><a name="">d.</dt><dd>áætlun yfir tryggingarskylda veltu yfirstandandi árs, sundurgreind eftir mánuðum, staðfest af endurskoðanda.</dd></dl>
Að öðru leyti gilda ákvæði 3. mgr. um árleg skil ferðaskrifstofa.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 1. júní 2010.</em></center></html>
