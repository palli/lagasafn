<html><title>2010&nbsp;&nbsp;nr. 67&nbsp;&nbsp;22. júní/ Lög um heimild fjármálafyrirtækis til að veita veðréttindi í tengslum við uppgjör vegna ráðstöfunar Fjármálaeftirlitsins á eignum og  skuldum vegna sérstakra aðstæðna á fjármálamarkaði.
 Þingskjal 1312, 138. löggjafarþing 517. mál: #A heimild fjármálafyrirtækis til að veita veðréttindi #  (uppgjör á eignum og skuldum gömlu bankanna)</title>
<!-- A_517 M_l C_1312 R_9 T_1 V_67_2010 Þ_138 -->
<META DATE="2010-06-11-14-56">
Aðrar útgáfur af skjalinu: <a href="/pdf/thingskjal.php4?lthing=138&amp;lokaskjal=517">PDF</a> <A href="/dba-bin/sendwp.pl?lnr=/text/138/lw/2010067.517">Word Perfect</a>.<br><br> 
<i> Þingskjal 1312, 138. löggjafarþing <a HREF="/dba-bin/ferill.pl?ltg=138&mnr=517">517. mál</a>: heimild fjármálafyrirtækis til að veita veðréttindi (uppgjör á eignum og skuldum gömlu bankanna).</i><br><em>Lög nr. 67 22. júní 2010.</em><hr><br><center><strong><font size="+2">Lög um heimild fjármálafyrirtækis til að veita veðréttindi í tengslum við uppgjör vegna ráðstöfunar Fjármálaeftirlitsins á eignum og  skuldum vegna sérstakra aðstæðna á fjármálamarkaði.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Fjármálafyrirtæki er heimilt að veita veð í eignum sínum, þar á meðal kröfuréttindum og undirliggjandi veðréttindum sem tengjast þeim, í tengslum við uppgjör vegna ráðstöfunar Fjármálaeftirlitsins á eignum og skuldum fjármálafyrirtækis á grundvelli <a href="/altext/stjt/2002.161.html">100. gr. a laga um fjármálafyrirtæki, nr. 161/2002</a>, sbr. 5. mgr. <a href="/altext/stjt/2008.125.html">5. gr. laga nr. 125/2008</a>, sbr. ákvæði til bráðabirgða VI í <a href="/altext/stjt/2002.161.html">lögum nr. 161/2002</a>. Fjármálafyrirtækinu er enn fremur heimilt að bæta frekari eignum í hið veðsetta safn til að viðhalda fullnægjandi veðhlutfalli, og skipta út einstökum eignum, samkvæmt samkomulagi við veðhafa.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Að því marki sem veðréttur, sem stofnast á grundvelli 1. gr., varðar kröfuréttindi eða undirliggjandi veð sem tengjast slíkum kröfuréttindum öðlast veðrétturinn réttarvernd við þinglýsingu yfirlýsingar þess efnis að fjármálafyrirtæki hafi nýtt heimild sína skv. 1. gr. á blað fjármálafyrirtækis í lausafjárbók. Er þá ekki þörf á frekari ráðstöfunum til að veðrétturinn öðlist réttarvernd, hvort sem varðar veðsetningu kröfuréttinda eða undirliggjandi veðréttinda.<br>
<a name="">&nbsp;&nbsp;&nbsp;&nbsp;&nbsp;Ákvæði <a href="/altext/stjt/1997.075.html">46. gr. laga um samningsveð, nr. 75/1997</a>, gilda ekki um veðsetningu almennrar fjárkröfu, sbr. 45. gr. laga um samningsveð, samkvæmt lögum þessum.<br>
<a name="">&nbsp;&nbsp;&nbsp;&nbsp;&nbsp;Um veðsetningu viðskiptabréfa á grundvelli 1. gr. skal þó farið eftir ákvæðum <a href="/altext/stjt/1997.075.html">43. gr. laga um samningsveð, nr. 75/1997</a>.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Veðsetning eigna samkvæmt heimild 1. gr. laga þessara skal ekki sæta riftun samkvæmt ákvæðum gjaldþrotaskiptalaga er varða ráðstafanir þrotamanns.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Um annað en kveðið er á um í <a href="/altext/stjt/1997.075.html">lögum þessum gilda ákvæði laga um samningsveð, nr. 75/1997</a>, um veðsetningu eigna samkvæmt lögum þessum.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Ákvæði laga þessara gilda einnig um önnur fyrirtæki, eftir atvikum, sem stofnuð hafa verið til að ganga frá uppgjöri á eignum og skuldbindingum fjármálafyrirtækis vegna ákvörðunar Fjármálaeftirlitsins sem tekin hefur verið á grundvelli <a href="/altext/stjt/2002.161.html">100. gr. a laga um fjármálafyrirtæki, nr. 161/2002</a>, sbr. 5. mgr. <a href="/altext/stjt/2008.125.html">5. gr. laga nr. 125/2008</a>, sbr. ákvæði til bráðabirgða VI í <a href="/altext/stjt/2002.161.html">lögum nr. 161/2002</a>. Leita skal staðfestingar Fjármálaeftirlitsins á að viðkomandi fyrirtæki falli undir ákvæði þessarar málsgreinar áður en því er beitt.<br>
<br><a name=""><center>6. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi. Ákvæði laga þessara falla úr gildi að liðnum 10 árum frá gildistöku þeirra.<br>
<br><center><em>Samþykkt á Alþingi 11. júní 2010.</em></center></html>
