<html><title>2010&nbsp;&nbsp;nr. 71&nbsp;&nbsp;22. júní/ Lög um breytingu á lögum nr. 92/2008, um framhaldsskóla  (skipulag skólastarfs o.fl.).
 Þingskjal 1271, 138. löggjafarþing 578. mál: #A framhaldsskólar #  (skipulag skólastarfs o.fl.)</title>
<!-- A_578 M_l C_1271 R_9 T_1 V_71_2010 Þ_138 -->
<META DATE="2010-06-10-16-12">
Aðrar útgáfur af skjalinu: <a href="/pdf/thingskjal.php4?lthing=138&amp;lokaskjal=578">PDF</a> <A href="/dba-bin/sendwp.pl?lnr=/text/138/lw/2010071.578">Word Perfect</a>.<br><br> 
<i> Þingskjal 1271, 138. löggjafarþing <a HREF="/dba-bin/ferill.pl?ltg=138&mnr=578">578. mál</a>: framhaldsskólar (skipulag skólastarfs o.fl.).</i><br><em>Lög nr. 71 22. júní 2010.</em><hr><br><center><strong><font size="+2">Lög um breytingu á <a href="/altext/stjt/2008.092.html">lögum nr. 92/2008</a>, um framhaldsskóla  (skipulag skólastarfs o.fl.).</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við 6. gr. laganna bætist ný málsgrein, svohljóðandi:<br>
<a name="">&nbsp;&nbsp;&nbsp;&nbsp;&nbsp;Ráðherra er heimilt að fela skólameistara forstöðu í fleiri en einum framhaldsskóla.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Í stað tölunnar „180“ í 1. mgr. 15. gr. laganna kemur: 175.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 28. gr. laganna:
<dl compact>
<dt><a name="">a.</dt><dd>2. mgr. orðast svo:</dd><br><a name="">&nbsp;&nbsp;&nbsp;&nbsp;&nbsp;Starfsþjálfunarsamningar skulu gerðir við upphaf vinnustaðanáms og kveða á um rétt og skyldur vinnuveitanda, skóla og nemanda, markmið vinnustaðanáms og gæðakröfur, gildistíma, meðferð ágreinings og samningsslit.<br>
<dt><a name="">b.</dt><dd>1. málsl. 5. mgr. orðast svo: Ráðherra getur með samningi falið skóla eða öðrum aðila umsýslu með gerð og skráningu samninga og eftirlit með þeim.</dd>
<dt><a name="">c.</dt><dd>Í stað orðsins „skólameistari“ í 3. málsl. 5. mgr. kemur: ráðherra.</dd></dl>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Á eftir VI. kafla laganna kemur nýr kafli, VI. kafli A, <b>Skólasafn,</b> með einni nýrri grein, 39. gr. a, er hljóðar svo ásamt fyrirsögn:<br><center><em>Skólasafn.</em></center>
<a name="">&nbsp;&nbsp;&nbsp;&nbsp;&nbsp;Í öllum framhaldsskólum skal gera ráð fyrir skólasafni eða tryggja með öðrum hætti aðgang nemenda að þjónustu slíks safns.<br>
<a name="">&nbsp;&nbsp;&nbsp;&nbsp;&nbsp;Hlutverk skólasafns er að vera upplýsingamiðstöð fyrir nemendur og kennara. Það skal búið bókum og nýsigögnum auk annars safnkosts sem tengist kennslugreinum skóla. Í tengslum við starfsemi skólasafns skal vera lesaðstaða með aðgangi að upplýsingaritum á skólasafni.<br>
<a name="">&nbsp;&nbsp;&nbsp;&nbsp;&nbsp;Í starfsemi skólasafns skal leggja áherslu á að þjálfa nemendur í sjálfstæðri leit upplýsinga og notkun gagnabanka.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Við ákvæði til bráðabirgða I í lögunum bætist nýr málsliður, svohljóðandi: Frestur framhaldsskóla til þess að setja sér námsbrautarlýsingar skv. 23. gr. er til 1. ágúst 2015.<br>
<br><a name=""><center>6. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><b>Ákvæði til bráðabirgða.</b></center><a name="">&nbsp;&nbsp;&nbsp;&nbsp;&nbsp;Þrátt fyrir fyrirmæli 2. gr. skal við það miða að frá og með 1. ágúst 2015 verði árlegur fjöldi vinnudaga nemenda að lágmarki 180 dagar.<br><br><center><em>Samþykkt á Alþingi 10. júní 2010.</em></center></html>
