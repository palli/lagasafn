<html><title>2010&nbsp;&nbsp;nr. 116&nbsp;&nbsp;20. september/ Lög um breyting á lögum um útlendinga, nr. 96 15. maí 2002, með síðari breytingum.
 Þingskjal 1492, 138. löggjafarþing 509. mál: #A útlendingar #  (dvalarleyfi fórnarlamba mansals)</title>
<!-- A_509 M_l C_1492 R_9 T_1 V_116_2010 Þ_138 -->
<META DATE="2010-09-09-16-35">
Aðrar útgáfur af skjalinu: <a href="/pdf/thingskjal.php4?lthing=138&amp;lokaskjal=509">PDF</a> <A href="/dba-bin/sendwp.pl?lnr=/text/138/lw/2010116.509">Word Perfect</a>.<br><br> 
<i> Þingskjal 1492, 138. löggjafarþing <a HREF="/dba-bin/ferill.pl?ltg=138&mnr=509">509. mál</a>: útlendingar (dvalarleyfi fórnarlamba mansals).</i><br><em>Lög nr. 116 20. september 2010.</em><hr><br><center><strong><font size="+2"><a href="/altext/stjt/2002.096.html">Lög um breyting á lögum um útlendinga, nr. 96 15. maí 2002</a>, með síðari breytingum.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Á eftir 12. gr. g laganna koma tvær nýjar greinar, 12. gr. h og 12. gr. i, svohljóðandi:<br>
<a name="">&nbsp;&nbsp;&nbsp;&nbsp;&nbsp;<br>
<a name="">&nbsp;&nbsp;&nbsp;&nbsp;&nbsp;a. (12. gr. h.)<br>
<a name="">&nbsp;&nbsp;&nbsp;&nbsp;&nbsp;Eftir umsókn þar um og að fenginni umsögn lögreglu skal Útlendingastofnun veita útlendingi, sem grunur leikur á að sé fórnarlamb mansals, dvalarleyfi í sex mánuði þótt ekki sé fullnægt öllum skilyrðum 11. gr. Þrátt fyrir ákvæði 20. gr. skal ekki vísa viðkomandi einstaklingi brott úr landi á þessu tímabili.<br>
<a name="">&nbsp;&nbsp;&nbsp;&nbsp;&nbsp;Nú er rökstuddur grunur um að gert sé tilkall til stöðu fórnarlambs í þeim tilgangi einum að afla dvalarleyfis, og ekki er sýnt fram á annað með óyggjandi hætti, og veitir það þá ekki rétt til dvalarleyfis. Sama gildir ef veiting dvalarleyfis er andstæð allsherjarreglu.<br>
<a name="">&nbsp;&nbsp;&nbsp;&nbsp;&nbsp;Leyfi samkvæmt ákvæði þessu getur ekki verið grundvöllur búsetuleyfis.<br>
<a name="">&nbsp;&nbsp;&nbsp;&nbsp;&nbsp;<br>
<a name="">&nbsp;&nbsp;&nbsp;&nbsp;&nbsp;b. (12. gr. i.)<br>
<a name="">&nbsp;&nbsp;&nbsp;&nbsp;&nbsp;Þegar sérstaklega stendur á er Útlendingastofnun heimilt að veita fórnarlambi mansals endurnýjanlegt dvalarleyfi til eins árs þótt skilyrðum 11. gr. sé ekki fullnægt þegar annað tveggja á við:
<dl compact>
<dt><a name="">a.</dt><dd>það telst nauðsynlegt vegna persónulegra aðstæðna viðkomandi, eða</dd>
<dt><a name="">b.</dt><dd>það telst nauðsynlegt að mati lögreglu vegna samvinnu viðkomandi við yfirvöld við rannsókn og meðferð sakamáls.</dd></dl>
<a name="">&nbsp;&nbsp;&nbsp;&nbsp;&nbsp;Leyfi samkvæmt ákvæði þessu getur ekki verið grundvöllur búsetuleyfis.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 9. september 2010.</em></center></html>
