<html><title>2011&nbsp;&nbsp;nr. 14&nbsp;&nbsp;25. febrúar/ Lög um breytingu á samkeppnislögum, nr. 44/2005, með síðari breytingum.
 Þingskjal 901, 139. löggjafarþing 131. mál: #A samkeppnislög #  (aukið aðhald og eftirlit)</title>
<!-- A_131 M_l C_901 R_9 T_1 V_14_2011 Þ_139 -->
<META DATE="2011-02-23-16-24">
Aðrar útgáfur af skjalinu: <a href="/pdf/thingskjal.php4?lthing=139&amp;lokaskjal=131">PDF</a> <A href="/dba-bin/sendwp.pl?lnr=/text/139/lw/2011014.131">Word Perfect</a>.<br><br> 
<i> Þingskjal 901, 139. löggjafarþing <a HREF="/dba-bin/ferill.pl?ltg=139&mnr=131">131. mál</a>: samkeppnislög (aukið aðhald og eftirlit).</i><br><em>Lög nr. 14 25. febrúar 2011.</em><hr><br><center><strong><font size="+2">Lög um breytingu á <a href="/altext/stjt/2005.044.html">samkeppnislögum, nr. 44/2005</a>, með síðari breytingum.</font></strong></center>
</head><br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við 9. gr. laganna bætist ný málsgrein, svohljóðandi:<br>
<a name="">&nbsp;&nbsp;&nbsp;&nbsp;&nbsp;Með kæru skal fylgja málskotsgjald, að upphæð 200.000 kr., sem endurgreiðist ef málið vinnst fyrir nefndinni, og rennur gjaldið í ríkissjóð. Áfrýjunarnefnd samkeppnismála tekur kæru ekki til meðferðar nema málskotsgjald fylgi.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 16. gr. laganna:
<ol type="a"><li value="1">Í stað orðanna 10., 11. og 12. gr. í a-lið 1. mgr. kemur: bannákvæði laga þessara, sáttir eða ákvarðanir sem teknar hafa verið samkvæmt þessum lögum.</li><li>Við 1. mgr. bætist nýr stafliður, svohljóðandi: aðstæðum eða háttsemi sem kemur í veg fyrir, takmarkar eða hefur skaðleg áhrif á samkeppni almenningi til tjóns. Með aðstæðum er m.a. átt við atriði sem tengjast eiginleikum viðkomandi markaðar, þ.m.t. skipulag eða uppbyggingu fyrirtækja sem á honum starfa. Með háttsemi er átt við hvers konar atferli, þ.m.t. athafnaleysi, sem á einhvern hátt hefur skaðleg áhrif á samkeppni á markaði þrátt fyrir að ekki sé brotið gegn bannákvæðum laganna.</li><li>1. og 2. málsl. 2. mgr. orðast svo: Aðgerðir Samkeppniseftirlitsins geta falið í sér hverjar þær ráðstafanir sem nauðsynlegar eru til að efla samkeppni, stöðva brot eða bregðast við athöfnum opinberra aðila sem kunna að hafa skaðleg áhrif á samkeppni. Samkeppniseftirlitið getur beitt nauðsynlegum úrræðum bæði til breytingar á atferli og skipulagi vegna þeirra atriða sem tilgreind eru í 1. mgr. í réttu hlutfalli við það brot sem framið hefur verið eða þær aðstæður eða háttsemi sem um ræðir.</li></ol><br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Á eftir 17. gr. f laganna kemur ný grein, 17. gr. g, svohljóðandi:<br>
<a name="">&nbsp;&nbsp;&nbsp;&nbsp;&nbsp;Fyrirtæki sem tilkynnir samruna skv. 17. gr. a skal greiða samrunagjald og nemur gjaldið 250.000 kr. fyrir hverja samrunatilkynningu. Gjaldið er greitt við afhendingu samrunatilkynningar og rennur það í ríkissjóð.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Á eftir orðinu aðili í 1. málsl. 41. gr. laganna kemur: þ.m.t. Samkeppniseftirlitið.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 23. febrúar 2011.</em></center></html>
