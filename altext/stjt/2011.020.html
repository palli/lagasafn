<html><title>2011&nbsp;&nbsp;nr. 20&nbsp;&nbsp;11. mars/ Lög um breyting á lögum nr. 121/1997, um ríkisábyrgðir, með síðari breytingum.
 Þingskjal 958, 139. löggjafarþing 187. mál: #A ríkisábyrgðir #  (ábyrgðargjald á grundvelli lánskjara, EES-reglur)</title>
<!-- A_187 M_l C_958 R_9 T_1 V_20_2011 Þ_139 -->
<META DATE="2011-03-03-15-35">
Aðrar útgáfur af skjalinu: <a href="/pdf/thingskjal.php4?lthing=139&amp;lokaskjal=187">PDF</a> <A href="/dba-bin/sendwp.pl?lnr=/text/139/lw/2011020.187">Word Perfect</a>.<br><br> 
<i> Þingskjal 958, 139. löggjafarþing <a HREF="/dba-bin/ferill.pl?ltg=139&mnr=187">187. mál</a>: ríkisábyrgðir (ábyrgðargjald á grundvelli lánskjara, EES-reglur).</i><br><em>Lög nr. 20 11. mars 2011.</em><hr><br><center><strong><font size="+2">Lög um breyting á <a href="/altext/stjt/1997.121.html">lögum nr. 121/1997</a>, um ríkisábyrgðir, með síðari breytingum.</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;2. mgr. 6. gr. laganna hljóðar svo:<br>
<a name="">&nbsp;&nbsp;&nbsp;&nbsp;&nbsp;Aðilar skv. 1. mgr. skulu greiða í ríkissjóð ábyrgðargjald af þeim skuldbindingum þeirra sem ríkisábyrgð er á. Ábyrgðargjald skal svara að fullu til þeirrar ívilnunar sem viðkomandi aðili nýtur, á grunni ríkisábyrgðar, í formi hagstæðari lánskjara umfram þau kjör sem almennt bjóðast á markaði án ríkisábyrgðar. Ábyrgðargjald samkvæmt málsgrein þessari skal ákveðið á grundvelli mats óháðs aðila á lánskjörum með og án ríkisábyrgðar og skal gjaldið reiknað af höfuðstól gjaldskyldra skuldbindinga eins og hann er að meðaltali á hverju gjaldtímabili, sbr. 8. gr.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 3. mars 2011.</em></center></html>
