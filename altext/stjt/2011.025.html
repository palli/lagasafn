<html><title>2011&nbsp;&nbsp;nr. 25&nbsp;&nbsp;1. apríl/ Lög um breytingu á lögum nr. 17/1991, um einkaleyfi, með síðari breytingum (reglugerðarheimild).
 Þingskjal 1144, 139. löggjafarþing 303. mál: #A einkaleyfi #  (reglugerðarheimild)</title>
<!-- A_303 M_l C_1144 R_9 T_1 V_25_2011 Þ_139 -->
<META DATE="2011-03-28-17-47">
Aðrar útgáfur af skjalinu: <a href="/pdf/thingskjal.php4?lthing=139&amp;lokaskjal=303">PDF</a> <A href="/dba-bin/sendwp.pl?lnr=/text/139/lw/2011025.303">Word Perfect</a>.<br><br> 
<i> Þingskjal 1144, 139. löggjafarþing <a HREF="/dba-bin/ferill.pl?ltg=139&mnr=303">303. mál</a>: einkaleyfi (reglugerðarheimild).</i><br><em>Lög nr. 25 1. apríl 2011.</em><hr><br><center><strong><font size="+2">Lög um breytingu á <a href="/altext/stjt/1991.017.html">lögum nr. 17/1991</a>, um einkaleyfi, með síðari breytingum (reglugerðarheimild).</font></strong></center>
<br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;68. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Í reglugerð, sem efnahags- og viðskiptaráðherra setur, skal kveðið á um gjöld samkvæmt lögum þessum og þóknun fyrir þá þjónustu sem Einkaleyfastofan veitir.<br>
<a name="">&nbsp;&nbsp;&nbsp;&nbsp;&nbsp;Gjöld, þar á meðal umsóknar- og árgjöld, skulu standa undir kostnaði við rekstur Einkaleyfastofunnar vegna einkaleyfa og við þjónustu sem veitt er, m.a. fyrir landsbundnar, evrópskar og alþjóðlegar umsóknir um einkaleyfi, könnun Einkaleyfastofunnar á form- og efnisskilyrðum umsókna, þjónustu vegna rannsókna einkaleyfisumsókna, útgáfu og framsendingu forgangsréttarskjala, útgáfu einkaleyfa og viðbótarvottorða, endurveitingu réttinda og endurupptöku, meðferð skv. 21. gr., birtingu í ELS-tíðindum, breytingar á einkaleyfaskrá og útskriftir úr skránni og önnur þjónustuverkefni.<br>
<a name="">&nbsp;&nbsp;&nbsp;&nbsp;&nbsp;Gjaldskrá þjónustugjalda skal m.a. taka mið af launum og launatengdum gjöldum, þjálfun og endurmenntun, aðkeyptri sérfræðiþjónustu, húsnæði, starfsaðstöðu, búnaði og tækjum og alþjóðlegri samvinnu.<br>
<a name="">&nbsp;&nbsp;&nbsp;&nbsp;&nbsp;Gjöld samkvæmt lögum þessum renna til Einkaleyfastofunnar og innheimtir hún gjöldin.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 28. mars 2011.</em></center></html>
