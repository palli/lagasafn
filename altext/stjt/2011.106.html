<html><title>2011&nbsp;&nbsp;nr. 106&nbsp;&nbsp;9. september/ Lög um breytingu á lögum nr. 100/2007, um almannatryggingar, lögum nr. 99/2007, um félagslega aðstoð, og lögum nr. 129/1997, um skyldutryggingu lífeyrisréttinda og starfsemi lífeyrissjóða, með síðari breytingum (samspil örorkugreiðslna almannatrygginga og lífeyrissjóða).
 Þingskjal 1853, 139. löggjafarþing 763. mál: #A almannatryggingar o.fl. #  (breyting ýmissa laga)</title>
<!-- A_763 M_l C_1853 R_9 T_1 V_106_2011 Þ_139 -->
<META DATE="2011-09-02-19-32">
Aðrar útgáfur af skjalinu: <a href="/pdf/thingskjal.php4?lthing=139&amp;lokaskjal=763">PDF</a> <A href="/dba-bin/sendwp.pl?lnr=/text/139/lw/2011106.763">Word Perfect</a>.<br><br> 
<i> Þingskjal 1853, 139. löggjafarþing <a HREF="/dba-bin/ferill.pl?ltg=139&mnr=763">763. mál</a>: almannatryggingar o.fl. (breyting ýmissa laga).</i><br><em>Lög nr. 106 9. september 2011.</em><hr><br><center><strong><font size="+2">Lög um breytingu á <a href="/altext/stjtnr.html#2007100">lögum nr. 100/2007</a>, um almannatryggingar, <a href="/altext/stjtnr.html#2007099">lögum nr. 99/2007</a>, um félagslega aðstoð, og <a href="/altext/stjt/1997.129.html">lögum nr. 129/1997</a>, um skyldutryggingu lífeyrisréttinda og starfsemi lífeyrissjóða, með síðari breytingum (samspil örorkugreiðslna almannatrygginga og lífeyrissjóða).</font></strong></center>
<br><center><b>I. KAFLI</b></center><center><b>>Breyting á <a href="/altext/stjtnr.html#2007100">lögum nr. 100/2007</a>, um almannatryggingar, með síðari breytingum.</b></center>
<a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Við ákvæði til bráðabirgða bætist nýr töluliður, svohljóðandi: Þrátt fyrir ákvæði 16., 18., 19., 21. og 22. gr. skulu greiðslur örorkulífeyris, örorkustyrks, aldurstengdrar örorkuuppbótar og tekjutryggingar ekki lækka á tímabilinu 1. janúar 2011 til og með 31. desember 2013 vegna almennra hækkana á örorkulífeyri úr lífeyrissjóðum.<br>
<br><center><b>II. KAFLI</b></center><center><b>Breyting á <a href="/altext/stjtnr.html#2007099">lögum nr. 99/2007</a>, um félagslega aðstoð, með síðari breytingum.</b></center>
<a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Við ákvæði til bráðabirgða bætist ný málsgrein, svohljóðandi:<br>
<a name="">&nbsp;&nbsp;&nbsp;&nbsp;&nbsp;Þrátt fyrir ákvæði 8. gr., 1. mgr. 9. gr. og 2. mgr. 10. gr. skulu greiðslur heimilisuppbótar, uppbótar á lífeyri vegna kostnaðar og uppbótar vegna reksturs bifreiðar ekki lækka á tímabilinu 1. janúar 2011 til og með 31. desember 2013 vegna almennra hækkana á örorkulífeyri úr lífeyrissjóðum.<br>
<br><center><b>III. KAFLI</b></center><center><b>Breyting á <a href="/altext/stjt/1997.129.html">lögum nr. 129/1997</a>, um skyldutryggingu lífeyrisréttinda og starfsemi lífeyrissjóða, með síðari breytingum.</b></center>
<a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Við lögin bætist nýtt ákvæði til bráðabirgða, svohljóðandi:<br>
<a name="">&nbsp;&nbsp;&nbsp;&nbsp;&nbsp;Þrátt fyrir ákvæði 1. mgr. 15. gr. er óheimilt á tímabilinu frá 1. janúar 2011 til 31. desember 2013 að láta almennar hækkanir sem kunna að verða á örorkulífeyrisgreiðslum samkvæmt <a href="/altext/stjtnr.html#2007100">lögum nr. 100/2007</a>, um almannatryggingar, og <a href="/altext/stjtnr.html#2007099">lögum nr. 99/2007</a>, um félagslega aðstoð, leiða til lækkunar á örorkulífeyri sjóðfélaga úr lífeyrissjóði.<br>
<br><center><b>IV. KAFLI</b></center><center><b>Gildistaka.</b></center>
<a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi og skulu gilda um greiðslur til örorkulífeyrisþega á grundvelli <a href="/altext/stjtnr.html#2007100">laga nr. 100/2007</a>, um almannatryggingar, <a href="/altext/stjtnr.html#2007099">laga nr. 99/2007</a>, um félagslega aðstoð, og <a href="/altext/stjt/1997.129.html">laga nr. 129/1997</a>, um skyldutryggingu lífeyrisréttinda og starfsemi lífeyrissjóða, sem inntar hafa verið af hendi frá 1. janúar 2011.<br>
<br><center><em>Samþykkt á Alþingi 2. september 2011.</em></center></html>
