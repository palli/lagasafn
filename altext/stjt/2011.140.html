<html><title>2011&nbsp;&nbsp;nr. 140&nbsp;&nbsp;28. september/ Lög um Þjóðminjasafn Íslands.
 Þingskjal 1980, 139. löggjafarþing 648. mál: #A Þjóðminjasafn Íslands #  (heildarlög)</title>
<!-- A_648 M_l C_1980 R_9 T_1 V_140_2011 Þ_139 -->
<META DATE="2011-09-17-17-47">
Aðrar útgáfur af skjalinu: <a href="/pdf/thingskjal.php4?lthing=139&amp;lokaskjal=648">PDF</a> <A href="/dba-bin/sendwp.pl?lnr=/text/139/lw/2011140.648">Word Perfect</a>.<br><br> 
<i> Þingskjal 1980, 139. löggjafarþing <a HREF="/dba-bin/ferill.pl?ltg=139&mnr=648">648. mál</a>: Þjóðminjasafn Íslands (heildarlög).</i><br><em>Lög nr. 140 28. september 2011.</em><hr><br><center><strong><font size="+2">Lög um Þjóðminjasafn Íslands.</font></strong></center>
</head><br><center><b>I. KAFLI</b></center><center><b>Stjórnsýsla.</b></center>
<a name=""><center>1. gr.</center><center><em>Höfuðsafn.</em></center>
<a name="">&nbsp;&nbsp;&nbsp;&nbsp;&nbsp;Þjóðminjasafn Íslands er eign íslenska ríkisins og fer mennta- og menningarmálaráðherra með yfirstjórn þess. Safnið er höfuðsafn á sviði menningarminja.<br>
<a name="">&nbsp;&nbsp;&nbsp;&nbsp;&nbsp;Kostnaður af rekstri Þjóðminjasafnsins greiðist úr ríkissjóði eftir því sem ákveðið er í fjárlögum.<br>
<br><a name=""><center>2. gr.</center><center><em>Skipulag og yfirstjórn.</em></center>
<a name="">&nbsp;&nbsp;&nbsp;&nbsp;&nbsp;Ráðherra skipar forstöðumann Þjóðminjasafns Íslands, þjóðminjavörð, til fimm ára í senn. Skipaður skal maður með háskólamenntun og staðgóða þekkingu á starfssviði safnsins.<br>
<a name="">&nbsp;&nbsp;&nbsp;&nbsp;&nbsp;Forstöðumaður Þjóðminjasafns Íslands, þjóðminjavörður, stjórnar starfsemi og rekstri safnsins. Hann ræður starfsmenn þess og er í fyrirsvari fyrir safnið.<br>
<br><center><b>II. KAFLI</b></center><center><b>Hlutverk og starfsemi.</b></center>
<a name=""><center>3. gr.</center><center><em>Hlutverk.</em></center>
<a name="">&nbsp;&nbsp;&nbsp;&nbsp;&nbsp;Hlutverk Þjóðminjasafns Íslands er að stuðla sem best að varðveislu íslenskra menningarminja og miðla sögu þjóðarinnar.<br>
<a name="">&nbsp;&nbsp;&nbsp;&nbsp;&nbsp;Hlutverk sitt rækir safnið einkum með því að:
<ol type="a"><li value="1">safna, skrá og varðveita menningar- og þjóðminjar,</li><li>taka við og varðveita fornmuni, sýni og önnur rannsóknargögn úr fornleifarannsóknum,</li><li>rannsaka og annast kynningu á menningarminjum með sýningum, útgáfu á fræðilegum ritum og annarri fræðslustarfsemi til að veita sem víðtækasta sýn á íslenska sögu og setja hana í alþjóðlegt samhengi,</li><li>miðla þekkingu um íslenska menningu til skóla, fjölmiðla og almennings,</li><li>annast minjavörslu í nánu samstarfi við Minjastofnun Íslands og eiga í samstarfi við önnur höfuðsöfn,</li><li>móta stefnu um söfnun, skráningu, rannsóknir og miðlun menningar- og þjóðminja,</li><li>stuðla að samvinnu menningarminjasafna,</li><li>veita öðrum menningarminjasöfnum ráðgjöf,</li><li>halda skrá yfir lausamuni í einkaeigu er teljast til þjóðarverðmæta,</li><li>annast önnur verkefni samkvæmt ákvörðun ráðherra.</li></ol><br>
<br><a name=""><center>4. gr.</center><center><em>Gjaldtökuheimild.</em></center>
<a name="">&nbsp;&nbsp;&nbsp;&nbsp;&nbsp;Þjóðminjasafni Íslands er heimilt að taka aðgangseyri. Þá er safninu heimilt að taka gjald fyrir þjónustu sína, svo sem lán á munum, ljósmyndun muna, afrit af ljósmyndum, sérunnar munaskrár og úttak tölvugagna, sérfræðilega heimildaþjónustu, fjölföldun og hvers konar aðra þjónustu til að standa straum af kostnaði. Safnið setur gjaldskrá um framangreinda gjaldtöku.<br>
<br><a name=""><center>5. gr.</center><center><em>Varðveisla og lán safngripa.</em></center>
<a name="">&nbsp;&nbsp;&nbsp;&nbsp;&nbsp;Þjóðminjasafni Íslands er heimilt að fela viðurkenndu safni varðveislu gripa sem því eru afhentir.<br>
<a name="">&nbsp;&nbsp;&nbsp;&nbsp;&nbsp;Safninu er heimilt að fela öðrum stofnunum á sviði minjavörslu eftirlit með minjum sem eru hluti af safnkosti þess.<br>
<a name="">&nbsp;&nbsp;&nbsp;&nbsp;&nbsp;Safninu er einnig heimilt að lána viðurkenndum söfnum eða öðrum stofnunum safngripi tímabundið á sýningar eða til rannsókna.<br>
<a name="">&nbsp;&nbsp;&nbsp;&nbsp;&nbsp;Öll lán á safngripum þurfa að uppfylla skilyrði Þjóðminjasafns Íslands um útlán safngripa.<br>
<br><center><b>III. KAFLI</b></center><center><b>Kirkjugripir.</b></center>
<a name=""><center>6. gr.</center><center><em>Friðun kirkjugripa.</em></center>
<a name="">&nbsp;&nbsp;&nbsp;&nbsp;&nbsp;Þjóðminjasafn Íslands ákveður, að höfðu samráði við biskup Íslands eða forstöðumenn trúfélaga, friðun kirkjugripa sem varðveittir eru í kirkjum landsins og taldir eru friðunarverðir vegna sögulegs eða listræns gildis.<br>
<a name="">&nbsp;&nbsp;&nbsp;&nbsp;&nbsp;Safnið skal halda skrá yfir friðaða kirkjugripi og láta biskupsstofu, forstöðumanni viðeigandi trúfélags og hlutaðeigandi kirkju í té upplýsingar úr skránni.<br>
<br><a name=""><center>7. gr.</center><center><em>Friðaðir kirkjugripir.</em></center>
<a name="">&nbsp;&nbsp;&nbsp;&nbsp;&nbsp;Friðaðir kirkjugripir skv. 6. gr. eru friðhelgir. Óheimilt er að raska þeim eða spilla. Ekki má heldur flytja þá frá kirkju nema með leyfi Þjóðminjasafns Íslands.<br>
<a name="">&nbsp;&nbsp;&nbsp;&nbsp;&nbsp;Forráðamönnum kirkna ber að vernda skráða kirkjugripi og skal Þjóðminjasafn Íslands vera þeim innan handar með nauðsynlegar öryggisráðstafanir.<br>
<br><a name=""><center>8. gr.</center><center><em>Aflagðir, friðaðir kirkjugripir.</em></center>
<a name="">&nbsp;&nbsp;&nbsp;&nbsp;&nbsp;Þjóðminjasafn Íslands varðveitir aflagða, friðaða kirkjugripi og þá gripi sem safnið og forráðamenn kirkna eru sammála um að eigi sé ástæða til að hafa í kirkju lengur.<br>
<a name="">&nbsp;&nbsp;&nbsp;&nbsp;&nbsp;Þjóðminjasafni Íslands er heimilt að fela viðurkenndu safni varðveislu aflagðra, friðaðra kirkjugripa.<br>
<br><a name=""><center>9. gr.</center><center><em>Kirkjugripir í einkaeign.</em></center>
<a name="">&nbsp;&nbsp;&nbsp;&nbsp;&nbsp;Þjóðminjasafn Íslands skal eiga forkaupsrétt að kirkjugripum í einkaeign ef seldir verða.<br>
<br><center><b>IV. KAFLI</b></center><center><b>Önnur ákvæði.</b></center>
<a name=""><center>10. gr.</center><center><em>Setning reglugerða.</em></center>
<a name="">&nbsp;&nbsp;&nbsp;&nbsp;&nbsp;Ráðherra er heimilt að setja með reglugerð nánari ákvæði um framkvæmd laganna í heild eða einstakra kafla þeirra.<br>
<br><a name=""><center>11. gr.</center><center><em>Gildistaka.</em></center>
<a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. janúar 2013. Um leið falla úr gildi II. og V. kafli þ<a href="/altext/stjt/2001.107.html">jóðminjalaga, nr. 107/2001</a>.<br>
<br><center><b>Ákvæði til bráðabirgða.</b></center><a name="">&nbsp;&nbsp;&nbsp;&nbsp;&nbsp;Fram til 1. janúar 2013 er ráðherra heimilt að undirbúa gildistöku laganna.<br><br><center><em>Samþykkt á Alþingi 17. september 2011.</em></center></html>
