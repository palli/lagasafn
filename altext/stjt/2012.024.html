<html><title>2012&nbsp;&nbsp;nr. 24&nbsp;&nbsp;22. mars/ Lög um breytingu á lögum nr. 23/2006, um upplýsingarétt um umhverfismál, með síðari breytingum.
 Þingskjal 995, 140. löggjafarþing 59. mál: #A upplýsingaréttur um umhverfismál #  (frumkvæðisskylda stjórnvalda)</title>
<!-- A_59 M_l C_995 R_9 T_1 V_24_2012 Þ_140 -->
<META DATE="2012-03-14-17-55">
Aðrar útgáfur af skjalinu: <a href="/pdf/thingskjal.php4?lthing=140&amp;lokaskjal=59">PDF</a> <A href="/dba-bin/sendwp.pl?lnr=/text/140/lw/2012024.59">Word Perfect</a>.<br><br> 
<i> Þingskjal 995, 140. löggjafarþing <a HREF="/dba-bin/ferill.pl?ltg=140&mnr=59">59. mál</a>: upplýsingaréttur um umhverfismál (frumkvæðisskylda stjórnvalda).</i><br><em>Lög nr. 24 22. mars 2012.</em><hr><br><center><strong><font size="+2">Lög um breytingu á <a href="/altext/stjt/2006.023.html">lögum nr. 23/2006</a>, um upplýsingarétt um umhverfismál, með síðari breytingum.</font></strong></center>
</head><br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;1. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Markmið laga þessara er að:
<ol type="a"><li value="1">tryggja almenningi aðgang að upplýsingum um umhverfismál sem stjórnvöld hafa yfir að ráða eða eru geymdar fyrir þeirra hönd,</li><li>treysta rétt fólks til að búa við heilsusamleg skilyrði og varðveita lífsgæði sín á grundvelli upplýsinga,</li><li>stuðla að sterkari vitund um málefni á umhverfissviði, frjálsum skoðanaskiptum og aukinni þátttöku almennings í töku ákvarðana um umhverfismál,</li><li>tryggja rétt almennings til þess að fá upplýsingar um umhverfismál,</li><li>kveða á um frumkvæðisskyldu stjórnvalda til þess að veita upplýsingar um umhverfismál, sbr. 10. gr.</li></ol><br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Við 2. málsl. 1. mgr. 5. gr. laganna bætist: nema ástand sé yfirvofandi sem haft geti skaðleg áhrif á umhverfi eða heilsu fólks eða dýra.<br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Við 10. gr. laganna bætist ný málsgrein, svohljóðandi:<br>
<a name="">&nbsp;&nbsp;&nbsp;&nbsp;&nbsp;Þrátt fyrir ákvæði 5. gr. er stjórnvöldum ævinlega skylt að hafa frumkvæði að upplýsingagjöf sé ástæða til að ætla að frávik vegna mengandi efna í umhverfi geti haft í för með sér hættu eða skaðleg áhrif á umhverfi eða heilsu fólks eða dýra. Ráðherra er heimilt að afmarka nánar í reglugerð hvað teljist skaðleg eða hættuleg frávik.<br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi.<br>
<br><center><em>Samþykkt á Alþingi 14. mars 2012.</em></center></html>
