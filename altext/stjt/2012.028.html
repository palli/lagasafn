<html><title>2012&nbsp;&nbsp;nr. 28&nbsp;&nbsp;29. mars/ Lög um breytingu á lögum um málefni aldraðra, lögum um heilbrigðisþjónustu, lögum um almannatryggingar og lögum um kosningar til Alþingis (sameining vistunarmatsnefnda).
 Þingskjal 1021, 140. löggjafarþing 307. mál: #A málefni aldraðra, heilbrigðisþjónusta, almannatryggingar og kosningar til Alþingis #  (sameining vistunarmatsnefnda)</title>
<!-- A_307 M_l C_1021 R_9 T_1 V_28_2012 Þ_140 -->
<META DATE="2012-03-20-15-27">
Aðrar útgáfur af skjalinu: <a href="/pdf/thingskjal.php4?lthing=140&amp;lokaskjal=307">PDF</a> <A href="/dba-bin/sendwp.pl?lnr=/text/140/lw/2012028.307">Word Perfect</a>.<br><br> 
<i> Þingskjal 1021, 140. löggjafarþing <a HREF="/dba-bin/ferill.pl?ltg=140&mnr=307">307. mál</a>: málefni aldraðra, heilbrigðisþjónusta, almannatryggingar og kosningar til Alþingis (sameining vistunarmatsnefnda).</i><br><em>Lög nr. 28 29. mars 2012.</em><hr><br><center><strong><font size="+2">Lög um breytingu á lögum um málefni aldraðra, lögum um heilbrigðisþjónustu, lögum um almannatryggingar og lögum um kosningar til Alþingis (sameining vistunarmatsnefnda).</font></strong></center>
</head><br><center><b>I. KAFLI</b></center><center><b>Breyting á <a href="/altext/stjt/1999.125.html">lögum nr. 125/1999</a>, um málefni aldraðra, með síðari breytingum.</b></center>
<a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 2. gr. laganna:
<ol type="a"><li value="1">Í stað orðsins „Vistmaður“ í 2. tölul. og sama orðs hvarvetna annars staðar í lögunum kemur, í viðeigandi beygingarmynd og með eða án greinis eftir atvikum: heimilismaður.</li><li>Í stað orðsins „Vistunarmat“ í 4. tölul. kemur: Færni- og heilsumat.</li><li>Í stað orðsins „vistun“ í 4. tölul. og sama orðs hvarvetna annars staðar í lögunum kemur: dvöl.</li><li>Í stað orðsins „Vistmannaráð“ í 6. tölul. og sama orðs hvarvetna annars staðar í lögunum kemur: ráð heimilismanna.</li></ol><br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 9. gr. laganna:
<ol type="a"><li value="1">Í stað orðsins „dagvista“ í 1. tölul. 2. mgr. og sama orðs hvarvetna annars staðar í lögunum, nema í 3. tölul. 2. mgr. 9. gr. og í fyrra sinn í fyrri málslið 19. gr., kemur, í viðeigandi beygingarmynd: dagdvöl.</li><li>Í stað orðhlutans „dagvistar-“ í 3. tölul. 2. mgr. kemur: dagdvalar og.</li></ol><br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 14. gr. laganna:
<ol type="a"><li value="1">Í stað orðsins „skammtímavistunar“ í 5. málsl. 2. tölul. 1. mgr. kemur: hvíldarinnlagnar.</li><li>Í stað orðsins „vista“ í 3. mgr. kemur: samþykkja dvöl.</li></ol><br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;15. gr. laganna orðast svo ásamt fyrirsögn:<br><center><em>Færni- og heilsumat.</em></center>
<a name="">&nbsp;&nbsp;&nbsp;&nbsp;&nbsp;Stjórn dagdvalar, sbr. 3. tölul. 13. gr., tekur ákvörðun um dagdvöl og ásamt stjórn stofnunar fyrir aldraða, sbr. 14. gr., um dvöl fólks á viðkomandi stofnun enda hafi öðrum skilyrðum þessarar greinar verið fullnægt.<br>
<a name="">&nbsp;&nbsp;&nbsp;&nbsp;&nbsp;Áður en kemur að dvöl einstaklings í hjúkrunar- eða dvalarrými, samkvæmt umsókn hans, skulu öll önnur raunhæf úrræði sem miða að því að fólk geti búið í heimahúsi vera fullreynd. Enginn getur dvalið til langframa í hjúkrunarrými eða dvalarrými nema að undangengnu mati færni- og heilsumatsnefndar á þörf fyrir slíka dvöl. Ráðherra skipar þriggja manna nefnd í hverju heilbrigðisumdæmi til að annast matið. Hver nefnd skal skipuð lækni með sérmenntun í öldrunar- eða heimilislækningum eða langvinnum sjúkdómum, hjúkrunarfræðingi með þekkingu á öldrunarþjónustu eða hjúkrun langveikra og félagsráðgjafa, sálfræðingi eða öldrunarfræðingi með þekkingu á félagsþjónustu við aldraða eða langveikt fólk. Færni- og heilsumatsnefnd í fjölmennum heilbrigðisumdæmum má þó skipa sex mönnum, enda uppfylli nefndarmenn sömu menntunarskilyrði og í þriggja manna nefnd og jafnvægi milli sérþekkingarinnar sé það sama. Skipa skal varamenn sem uppfylla sömu menntunarskilyrði og aðalmenn. Við meðferð mála skal auk laga þessara farið að stjórnsýslulögum.<br>
<a name="">&nbsp;&nbsp;&nbsp;&nbsp;&nbsp;Færni- og heilsumatsnefnd skal einnig meta þörf einstaklings sem býr í heimahúsi fyrir hvíldarinnlögn, sbr. 2. tölul. 1. mgr. 14. gr., í allt að átta vikur samkvæmt umsókn hans.<br>
<a name="">&nbsp;&nbsp;&nbsp;&nbsp;&nbsp;Hafi aldraður einstaklingur verið lengur en sex vikur á sjúkrahúsi án sérstakrar meðferðar skal meta þörf hans fyrir dvöl á öldrunarstofnun eða fyrir önnur úrræði.<br>
<a name="">&nbsp;&nbsp;&nbsp;&nbsp;&nbsp;Ráðherra kveður nánar á um færni- og heilsumat í reglugerð.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Í stað orðanna „þjónustu dagvistar njóta“ í fyrri málslið 19. gr. laganna kemur: njóta þjónustu dagdvalar.<br>
<br><a name=""><center>6. gr.</center><a name="">&nbsp;&nbsp;&nbsp;&nbsp;&nbsp;Í stað orðsins „vistunarframlag“ í 2. málsl. 1. mgr. 21. gr. laganna og sama orðs hvarvetna annars staðar í lögunum kemur, í viðeigandi beygingarmynd og með eða án greinis eftir atvikum: dvalarframlag.<br>
<br><center><b>II. KAFLI</b></center><center><b>Breyting á <a href="/altext/stjt/2007.040.html">lögum nr. 40/2007</a>, um heilbrigðisþjónustu, með síðari breytingum.</b></center>
<a name=""><center>7. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 16. gr. laganna:
<ol type="a"><li value="1">2. málsl. 1. mgr. orðast svo: Enginn getur dvalið til langframa í hjúkrunarrými nema að undangengnu mati færni- og heilsumatsnefndar á þörf fyrir dvöl samkvæmt lögum um málefni aldraðra.</li><li>2. og 3. mgr. falla brott.</li></ol><br>
<br><center><b>III. KAFLI</b></center><center><b>Breyting á <a href="/altext/stjtnr.html#2007100">lögum nr. 100/2007</a>, um almannatryggingar, með síðari breytingum.</b></center>
<a name=""><center>8. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 48. gr. laganna:
<ol type="a"><li value="1">Í stað orðsins „vistin“ í 1. málsl. 5. mgr. kemur: dvölin.</li><li>Í stað orðsins „vistunarframlag“ í 2. og 3. málsl. 6. mgr. kemur: dvalarframlag.</li><li>Í stað orðsins „vistmanns“ í 3. málsl. 6. mgr. kemur: heimilismanns.</li><li>Í stað orðsins „vistun“ í 7. mgr. kemur: dvöl.</li></ol><br>
<br><center><b>IV. KAFLI</b></center><center><b>Breyting á <a href="/altext/stjt/2000.024.html">lögum nr. 24/2000</a>, um kosningar til Alþingis, með síðari breytingum.</b></center>
<a name=""><center>9. gr.</center><a name="">&nbsp;&nbsp;&nbsp;&nbsp;&nbsp;Í stað orðanna „á dvalarheimili aldraðra og“ í 2. mgr. 58. gr. laganna kemur: eða er heimilismaður á dvalarheimili aldraðra eða.<br>
<br><center><b>V. KAFLI</b></center><center><b>Gildistaka.</b></center>
<a name=""><center>10. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. júní 2012.<br>
<br><center><em>Samþykkt á Alþingi 20. mars 2012.</em></center></html>
