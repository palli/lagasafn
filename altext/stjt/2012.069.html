<html><title>2012&nbsp;&nbsp;nr. 69&nbsp;&nbsp;26. júní/ Lög um breytingu á lögum nr. 50/1988, um virðisaukaskatt, með síðari breytingum (undanþágur, endurgreiðslur o.fl.).
 Þingskjal 1656, 140. löggjafarþing 666. mál: #A virðisaukaskattur #  (undanþágur, endurgreiðslur o.fl.)</title>
<!-- A_666 M_l C_1656 R_9 T_1 V_69_2012 Þ_140 -->
<META DATE="2012-06-19-22-34">
Aðrar útgáfur af skjalinu: <a href="/pdf/thingskjal.php4?lthing=140&amp;lokaskjal=666">PDF</a> <A href="/dba-bin/sendwp.pl?lnr=/text/140/lw/2012069.666">Word Perfect</a>.<br><br> 
<i> Þingskjal 1656, 140. löggjafarþing <a HREF="/dba-bin/ferill.pl?ltg=140&mnr=666">666. mál</a>: virðisaukaskattur (undanþágur, endurgreiðslur o.fl.).</i><br><em>Lög nr. 69 26. júní 2012.</em><hr><br><center><strong><font size="+2">Lög um breytingu á <a href="/altext/stjtnr.html#1988050">lögum nr. 50/1988</a>, um virðisaukaskatt, með síðari breytingum (undanþágur, endurgreiðslur o.fl.).</font></strong></center>
</head><br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 2. gr. laganna:
<ol type="a"><li value="1">Í stað orðanna „sem opinber aðili hefur einkaleyfi á, samkvæmt <a href="/altext/stjtnr.html#1986033">póstlögum, nr. 33/1986</a>“ í 7. tölul. 3. mgr. kemur: sem íslenska ríkið hefur einkarétt á samkvæmt <a href="/altext/stjt/2002.019.html">lögum um póstþjónustu, nr. 19/2002</a>.</li><li>Í stað orðanna „fjárhagsleg áhætta“ í 5. mgr. kemur: fjárhagslegri áhættu.</li></ol><br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 34. gr. laganna:
<ol type="a"><li value="1">Í stað orðanna „nr. 55/1987“ í 2. mgr. kemur: nr. 88/2005.</li><li>Í stað orðanna „<a href="/altext/stjtnr.html#1987055?g109">109. gr. tollalaga, nr. 55/1987</a>“ í 3. mgr. kemur: XV. kafla <a href="/altext/stjt/2005.088.html">tollalaga, nr. 88/2005</a>.</li></ol><br>
<br><a name=""><center>3. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 36. gr. laganna:
<ol type="a"><li value="1">1. tölul. 1. mgr. orðast svo: Vörur sem eru tollfrjálsar eða undanþegnar tolli skv. <a href="/altext/stjt/2005.088.html">4</a>. og <a href="/altext/stjt/2005.088.html">6. gr. tollalaga, nr. 88/2005</a>, með síðari breytingum.</li><li>Á eftir 1. mgr. kemur ný málsgrein, svohljóðandi:</li><a name="">&nbsp;&nbsp;&nbsp;&nbsp;&nbsp;Fella skal niður, lækka eða endurgreiða virðisaukaskatt í þeim tilvikum sem talin eru upp í 2.–12. tölul. 1. mgr. <a href="/altext/stjt/2005.088.html">7. gr. tollalaga, nr. 88/2005</a>, með síðari breytingum, að uppfylltum þeim skilyrðum sem þar eru tilgreind.<br><li>2. mgr. orðast svo:</li><a name="">&nbsp;&nbsp;&nbsp;&nbsp;&nbsp;Úrskurður tollstjóra um niðurfellingu, lækkun eða endurgreiðslu virðisaukaskatts skv. 1.–6. tölul. 1. mgr. og 2. mgr. sætir kæru til ríkistollanefndar í samræmi við <a href="/altext/stjt/2005.088.html">118. gr. tollalaga, nr. 88/2005</a>, með síðari breytingum.<br></ol><br>
<br><a name=""><center>4. gr.</center><a name="">&nbsp;&nbsp;&nbsp;&nbsp;&nbsp;Í stað orðanna „nr. 55/1987“ í 2. mgr. 37. gr. laganna kemur: nr. 88/2005.<br>
<br><a name=""><center>5. gr.</center><a name="">&nbsp;&nbsp;&nbsp;&nbsp;&nbsp;Eftirfarandi breytingar verða á 42. gr. laganna:
<ol type="a"><li value="1">Í stað orðanna „við kaup“ í 1. málsl. 3. mgr. kemur: af innflutningi eða kaupum.</li><li>Í stað orðanna „b-lið 8. tölul. 1. mgr. <a href="/altext/stjtnr.html#1987055?g5">5. gr. tollalaga, nr. 55/1987</a>, sbr. 5. gr. reglugerðar nr. 797/2000, um undanþágu aðflutningsgjalda í ýmsum tilvikum“ í 7. mgr. kemur: b-lið 8. tölul. 1. mgr. <a href="/altext/stjt/2005.088.html">6. gr. tollalaga, nr. 88/2005</a>, sbr. 33. gr. reglugerðar nr. 630/2008, um ýmis tollfríðindi.</li><li>Við bætast tvær nýjar málsgreinar, svohljóðandi:</li><a name="">&nbsp;&nbsp;&nbsp;&nbsp;&nbsp;Endurgreiða skal sveitarfélögum og stofnunum eða félögum alfarið í þeirra eigu sem sinna lögbundnu hlutverki sveitarfélags á sviði brunavarna, brunamála eða mengunarvarna virðisaukaskatt af innflutningi eða kaupum á eftirfarandi ökutækjum og tækjabúnaði:
<ol type="1"><li value="1">Dælubifreiðum, tækjabifreiðum, vatnsflutningabifreiðum, björgunarbifreiðum, þ.e. mannflutningabifreiðum og stiga- og ranabifreiðum.</li><li>Slökkvidælum, reykblásurum, rafstöðvum, slöngum, börkum, tækjum og öðrum tilheyrandi búnaði.</li><li>Klippum, glennum, tjökkum, dælum og öðrum tilheyrandi sérhæfðum björgunarbúnaði sem er notaður við björgun á fastklemmdu fólki úr mannvirkjum og farartækjum.</li><li>Ytri hlífðarfatnaði vegna slökkvistarfa og mengunaróhappa sem og reykköfunartækjum og tækjabúnaði þeim tengdum.</li><li>Tækjabúnaði sem notaður er vegna mengunaróhappa og fjarskiptabúnaði fyrir slökkvilið svo sem boðtækjum, talstöðvum og farsímum.</li></ol><br><a name="">&nbsp;&nbsp;&nbsp;&nbsp;&nbsp;Skilyrði endurgreiðslu samkvæmt grein þessari er að seljandi vöru og þjónustu sé skráður á virðisaukaskattsskrá á því tímamarki þegar viðskipti eiga sér stað.<br></ol><br>
<br><a name=""><center>6. gr.</center><a name="">&nbsp;&nbsp;&nbsp;&nbsp;&nbsp;Við 43. gr. laganna bætist ný málsgrein, svohljóðandi:<br>
<a name="">&nbsp;&nbsp;&nbsp;&nbsp;&nbsp;Skilyrði endurgreiðslu samkvæmt grein þessari er að seljandi vöru og þjónustu sé skráður á virðisaukaskattsskrá á því tímamarki þegar viðskipti eiga sér stað.<br>
<br><a name=""><center>7. gr.</center><a name="">&nbsp;&nbsp;&nbsp;&nbsp;&nbsp;48. gr. laganna orðast svo:<br>
<a name="">&nbsp;&nbsp;&nbsp;&nbsp;&nbsp;Sala í tollfrjálsum verslunum, sbr. XIII. kafla <a href="/altext/stjt/2005.088.html">tollalaga, nr. 88/2005</a>, með síðari breytingum, telst sala úr landi í skilningi laga þessara.<br>
<br><a name=""><center>8. gr.</center><a name="">&nbsp;&nbsp;&nbsp;&nbsp;&nbsp;2. mgr. 49. gr. laganna fellur brott.<br>
<br><a name=""><center>9. gr.</center><a name="">&nbsp;&nbsp;&nbsp;&nbsp;&nbsp;Ákvæði til bráðabirgða XI í lögunum fellur brott.<br>
<br><a name=""><center>10. gr.</center><a name="">&nbsp;&nbsp;&nbsp;&nbsp;&nbsp;Við lögin bætist nýtt ákvæði til bráðabirgða, svohljóðandi:<br>
<a name="">&nbsp;&nbsp;&nbsp;&nbsp;&nbsp;Við innflutning og skattskylda sölu nýrrar rafmagns-, vetnis- eða tengiltvinnbifreiðar er heimilt að fella niður virðisaukaskatt eða telja til undanþeginnar veltu fjárhæð að ákveðnu hámarki eins og nánar er kveðið á um í ákvæði þessu. Ákvæði þetta skal jafnframt gilda um niðurfellingu virðisaukaskatts við innflutning og fyrstu sölu notaðrar rafmagns-, vetnis- eða tengiltvinnbifreiðar enda sé ökutækið þriggja ára eða yngra á innflutningsdegi og söludegi miðað við fyrstu skráningu.<br>
<a name="">&nbsp;&nbsp;&nbsp;&nbsp;&nbsp;Tollstjóra er heimilt við tollafgreiðslu að fella niður virðisaukaskatt af rafmagns- eða vetnisbifreið að hámarki 1.530.000 kr. og af tengiltvinnbifreið að hámarki 1.020.000 kr.<br>
<a name="">&nbsp;&nbsp;&nbsp;&nbsp;&nbsp;Við skattskylda sölu bifreiðar er skattaðila heimilt að undanþiggja frá skattskyldri veltu fjárhæð að hámarki 6.000.000 kr. vegna rafmagns- eða vetnisbifreiðar og að hámarki 4.000.000 kr. vegna tengiltvinnbifreiðar. Nýti skattaðili sér þessa heimild ber honum samhliða skilum á virðisaukaskattsskýrslu að tilkynna ríkisskattstjóra á hverju uppgjörstímabili um að slík sala hafi átt sér stað á því formi sem ríkisskattstjóri ákveður.<br>
<a name="">&nbsp;&nbsp;&nbsp;&nbsp;&nbsp;Skilyrði undanþágu samkvæmt ákvæði þessu eru eftirfarandi:
<ol type="1"><li value="1">Ökutækið sé skilgreint í ökutækjaflokka L6e, L7e, M1, M1g og N1 samkvæmt reglugerð nr. 822/2004, um gerð og búnað ökutækja.</li><li>Við innflutning og skattskylda sölu tengiltvinnbifreiðar skal skráð losun slíkrar bifreiðar á koltvísýringi vera 50 g eða minna á hvern ekinn kílómetra.</li></ol><br>
<a name="">&nbsp;&nbsp;&nbsp;&nbsp;&nbsp;Ráðherra er heimilt með reglugerð að kveða nánar á um framkvæmd og skilyrði undanþágunnar.<br>
<a name="">&nbsp;&nbsp;&nbsp;&nbsp;&nbsp;Ákvæði þetta gildir til og með 31. desember 2013.<br>
<br><a name=""><center>11. gr.</center><a name="">&nbsp;&nbsp;&nbsp;&nbsp;&nbsp;Í stað dagsetningarinnar „31. desember 2012“ í ákvæði til bráðabirgða X í lögunum kemur: 31. desember 2013.<br>
<br><a name=""><center>12. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast þegar gildi. Endurgreiða skal virðisaukaskatt skv. 1. efnismgr. c-liðar 5. gr. frá og með 1. janúar 2012.<br>
<br><center><em>Samþykkt á Alþingi 19. júní 2012.</em></center></html>
