<html><title>2012&nbsp;&nbsp;nr. 71&nbsp;&nbsp;26. júní/ Lög um vinnustaðanámssjóð.
 Þingskjal 1618, 140. löggjafarþing 765. mál: #A vinnustaðanámssjóður #  (heildarlög)</title>
<!-- A_765 M_l C_1618 R_9 T_1 V_71_2012 Þ_140 -->
<META DATE="2012-06-18-21-32">
Aðrar útgáfur af skjalinu: <a href="/pdf/thingskjal.php4?lthing=140&amp;lokaskjal=765">PDF</a> <A href="/dba-bin/sendwp.pl?lnr=/text/140/lw/2012071.765">Word Perfect</a>.<br><br> 
<i> Þingskjal 1618, 140. löggjafarþing <a HREF="/dba-bin/ferill.pl?ltg=140&mnr=765">765. mál</a>: vinnustaðanámssjóður (heildarlög).</i><br><em>Lög nr. 71 26. júní 2012.</em><hr><br><center><strong><font size="+2">Lög um vinnustaðanámssjóð.</font></strong></center>
</head><br><a name=""><center>1. gr.</center><center><em>Gildissvið og yfirstjórn.</em></center>
<a name="">&nbsp;&nbsp;&nbsp;&nbsp;&nbsp;Vinnustaðanámssjóður veitir styrki til fyrirtækja og stofnana vegna vinnustaðanáms og starfsþjálfunar sem er skilgreindur hluti af starfsnámi samkvæmt aðalnámskrá framhaldsskóla.<br>
<a name="">&nbsp;&nbsp;&nbsp;&nbsp;&nbsp;Um vinnustaðanám fer eftir ákvæðum laga um framhaldsskóla.<br>
<a name="">&nbsp;&nbsp;&nbsp;&nbsp;&nbsp;Ráðherra fer með yfirstjórn vinnustaðanámssjóðs.<br>
<br><a name=""><center>2. gr.</center><center><em>Hlutverk vinnustaðanámssjóðs.</em></center>
<a name="">&nbsp;&nbsp;&nbsp;&nbsp;&nbsp;Hlutverk vinnustaðanámssjóðs er að bæta stöðu starfsmenntunar og stuðla að eflingu vinnustaðanáms með því að:
<ol type="a"><li value="1">auðvelda nemendum að ljúka tilskildu námi samkvæmt aðalnámskrá framhaldsskóla, </li><li>koma til móts við kostnað fyrirtækja og stofnana af vinnustaðanámi og</li><li>auðvelda fyrirtækjum og stofnunum að taka nemendur á náms- eða starfsþjálfunarsamning.</li></ol><br>
<br><a name=""><center>3. gr.</center><center><em>Stjórn vinnustaðanámssjóðs.</em></center>
<a name="">&nbsp;&nbsp;&nbsp;&nbsp;&nbsp;Ráðherra skipar níu aðalmenn og níu til vara í stjórn vinnustaðanámssjóðs til fjögurra ára í senn. Alþýðusamband Íslands, Samtök atvinnulífsins, Samband íslenskra sveitarfélaga, Bandalag starfsmanna ríkis og bæja, Félag íslenskra framhaldsskóla, Samband íslenskra framhaldsskólanema, Kennarasamband Íslands og fjármálaráðuneyti tilnefna einn aðalmann og einn varamann í stjórn sjóðsins. Formaður og varamaður hans eru skipaðir án tilnefningar.<br>
<a name="">&nbsp;&nbsp;&nbsp;&nbsp;&nbsp;Ekki er heimilt að skipa sama mann aðalmann í stjórn vinnustaðanámssjóðs lengur en tvö samfelld tímabil.<br>
<br><a name=""><center>4. gr.</center><center><em>Úthlutanir úr vinnustaðanámssjóði.</em></center>
<a name="">&nbsp;&nbsp;&nbsp;&nbsp;&nbsp;Stjórn vinnustaðanámssjóðs tekur ákvörðun um veitingu styrkja og er grundvöllur fyrir styrkveitingu að fyrir liggi samningur milli nemanda, framhaldsskóla og fyrirtækis eða stofnunar um vinnustaðanám og starfsþjálfun á vinnustað samkvæmt ákvæðum reglugerðar um vinnustaðanám og starfsþjálfun á vinnustað. Við mat á umsóknum er stjórninni heimilt að leita umsagnar fagaðila.<br>
<a name="">&nbsp;&nbsp;&nbsp;&nbsp;&nbsp;Ákvarðanir um úthlutun úr vinnustaðanámssjóði verða ekki kærðar til æðra stjórnvalds.<br>
<a name="">&nbsp;&nbsp;&nbsp;&nbsp;&nbsp;Stjórn vinnustaðanámssjóðs skal birta opinberlega yfirlit yfir styrkveitingar sínar.<br>
<a name="">&nbsp;&nbsp;&nbsp;&nbsp;&nbsp;Ráðherra setur úthlutunarreglur fyrir vinnustaðanámssjóð að fengnum tillögum stjórnar sjóðsins.<br>
<a name="">&nbsp;&nbsp;&nbsp;&nbsp;&nbsp;Ráðherra er heimilt að semja við þar til bæran aðila um að annast umsýslu sjóðsins.<br>
<br><a name=""><center>5. gr.</center><center><em>Tekjustofnar vinnustaðanámssjóðs.</em></center>
<a name="">&nbsp;&nbsp;&nbsp;&nbsp;&nbsp;Framlög í vinnustaðanámssjóð eru ákveðin af Alþingi í fjárlögum hvers árs.<br>
<br><a name=""><center>6. gr.</center><center><em>Mat og eftirlit.</em></center>
<a name="">&nbsp;&nbsp;&nbsp;&nbsp;&nbsp;Stjórn vinnustaðanámssjóðs hefur eftirlit með nýtingu fjármuna sjóðsins og getur kallað eftir upplýsingum frá umsýsluaðila um meðferð og nýtingu fjárins verði nýtt heimild í 5. mgr. 4. gr. til að fela þar til bærum aðila umsýslu sjóðsins. Stjórnin skilar árlega skýrslu til ráðherra.<br>
<br><a name=""><center>7. gr.</center><a name="">&nbsp;&nbsp;&nbsp;&nbsp;&nbsp;Lög þessi taka þegar gildi.<br>
<br><center><em>Samþykkt á Alþingi 18. júní 2012.</em></center></html>
