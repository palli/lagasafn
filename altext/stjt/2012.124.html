<html><title>2012&nbsp;&nbsp;nr. 124&nbsp;&nbsp;11. desember/ Lög um breytingu á íþróttalögum, nr. 64/1998, með síðari breytingum (lyfjaeftirlit í íþróttum).
 Þingskjal 591, 141. löggjafarþing 111. mál: #A íþróttalög #  (lyfjaeftirlit)</title>
<!-- A_111 M_l C_591 R_9 T_1 V_124_2012 Þ_141 -->
<META DATE="2012-11-29-11-25">
Aðrar útgáfur af skjalinu: <a href="/pdf/thingskjal.php4?lthing=141&amp;lokaskjal=111">PDF</a> <A href="/dba-bin/sendwp.pl?lnr=/text/141/lw/2012124.111">Word Perfect</a>.<br><br> 
<i> Þingskjal 591, 141. löggjafarþing <a HREF="/dba-bin/ferill.pl?ltg=141&mnr=111">111. mál</a>: íþróttalög (lyfjaeftirlit).</i><br><em>Lög nr. 124 11. desember 2012.</em><hr><br><center><strong><font size="+2">Lög um breytingu á íþ<a href="/altext/stjt/1998.064.html">róttalögum, nr. 64/1998</a>, með síðari breytingum (lyfjaeftirlit í íþróttum).</font></strong></center>
</head><br><a name=""><center>1. gr.</center><a name="">&nbsp;&nbsp;&nbsp;&nbsp;&nbsp;Á eftir 3. gr. laganna kemur ný grein, 3. gr. a, svohljóðandi:<br>
<a name="">&nbsp;&nbsp;&nbsp;&nbsp;&nbsp;Ráðherra stendur fyrir lyfjaeftirliti í íþróttum í samræmi við þjóðréttarlegar skuldbindingar og skal veitt til þess framlag úr ríkissjóði eftir því sem ákveðið er í fjárlögum.<br>
<a name="">&nbsp;&nbsp;&nbsp;&nbsp;&nbsp;Ráðherra er heimilt að fela þar til bærum aðila framkvæmd lyfjaeftirlits með þjónustusamningi sem gerður er til allt að fimm ára í senn. Í samningnum skal kveðið á um:
<ol type="a"><li value="1">skilmála sem ráðuneyti setur fyrir ráðstöfun fjárframlags til lyfjaeftirlits úr ríkissjóði,</li><li>málsmeðferð við lyfjaeftirlit og þau verkefni sem ríkissjóður greiðir fyrir,</li><li>helstu áherslur og markmið samningsaðila og</li><li>mat og eftirlit með framkvæmd lyfjaeftirlits.</li></ol><br>
<a name="">&nbsp;&nbsp;&nbsp;&nbsp;&nbsp;Aðila sem falin er framkvæmd lyfjaeftirlits með samningi skv. 2. mgr. er skylt að láta ráðuneytinu í té allar þær upplýsingar og gögn sem það þarfnast vegna eftirlits með starfsemi hans og fjármálum.<br>
<a name="">&nbsp;&nbsp;&nbsp;&nbsp;&nbsp;Ráðherra getur, að fengnum tillögum aðila sem falin er framkvæmd lyfjaeftirlits með samningi skv. 2. mgr., sett gjaldskrá fyrir lyfjaeftirlit og aðra þjónustu sem veitt er á grundvelli slíks samnings.<br>
<br><a name=""><center>2. gr.</center><a name="">&nbsp;&nbsp;&nbsp;&nbsp;&nbsp;Lög þessi öðlast gildi 1. mars 2013.<br>
<br><center><em>Samþykkt á Alþingi 29. nóvember 2012.</em></center></html>
